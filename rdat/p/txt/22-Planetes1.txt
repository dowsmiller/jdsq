Pour ce que je uoy grant partie
Du monde qui moult s'estudie
A li un l'autre decevoir
Veil je dire .i. dit qui est tout voir
Nenpuis mes seiensui hais
Mes ietiens ceus pour foux nais
Qui tant sefient estre fors
Et enlaforce deleur corps
Que il ne leur chaille delame
Dieux il nest si belle dame
Nesi fort homme tant soit fier
Que mort ne face trebuchier
Personne qui a amourir
Ne se devroit ja orgueillir
Delestat dumonde veil dire
Par amours nen aies pas ire
Car partout atrop areprendre
Aucuns aimment miex aentendre
Une foulour quant on ladit
Que chose donc vient profit
Mes pour ce ne lairoi je mie
Que pure verité nedie
Diex gart qui lorra sanz noisier
Sant Pol sileveut tesmonier
Car celui doit bien jeuner
Qui apoint neueult laborer
Cest un certain enseignement
Or entendés bien sainement
Il sunt .ii. paire delabeurs
Li un daquerre bonnes meurs
Lautre est ouvrer deses mains
Ces .ii. ouurages sunt certains
Personne qui soit son mestier
Dont elle puet pain gaaignier
Doit loer Dieu parfetement
Et conforter la povre gent
Deses biens que Diex lienuoie
Diuerse gens vont par la voie
L'un demande pour Dieu sauie
Et l'autre laboe nestie
Letiers sifait vessiaus d'argent
Li un achete et l'autre vent
Les autres seruent dautre guise
Qui ne senuienent deleglise
Les marchéans les laboureurs
Les soustiennent deleur labeurs
Noble chose est que de donner
Et chetive de demander
Celui qui donne se franchist
Et celui qui prent saseruist
Mes chascun nepuet pas avoir
Grasce damasser grant avoir
Ceus qui sunt riches saches sunt
Quant ala povre gent bien font
Mes par lemonde queurt .i. uice
Qui est apelles avarice
Qui pluseurs gens en enfer meine
Il a .unjours enlasemeine
De quoy ueil .i. petit parler
Vous les oies souvent noumer
Les nons qu'il ont leur sunt uenus
Des .vii. planetes delassus
Ausiques ail .vii. estas
Degens aumonde ca jus bas
Decomparer ueil parmon cours
Aus .vii. planetes et aus jours
Lediemenche est jour derepos
Et pour tant bien comparer los
Ausouleil cest lenon dedieu
Aler doivent debon cuer pieu
Au moustier chascun et chascune
Lelundi est dit delalune
Demars pren selonc lemardi
Demercure le merquedi
Leieudi deiupiter siet jus
Et leuendredu deuenus
Desaturnus lesamedi
Or entendés ieuous empri
Lediemenche est .i. digne jour
Si com le souleil rent liiour
Plus quautres planetes nefont
Ausi ceus qui bonne foy ont
Vont devotement aumostier
Audiemenche decuer entier
Lamesse oir et lesermon
Voir ce nest mie sans raison
Se nostre seingneur secourouce
Quant les gloutons plains dereprouce
Vont enlatauerne ou il boiuent
Quant oir leseruise doivent
Et font traire du plus fort vin
La bonne uiande bienmatin
Vont acheter il le couvient
Et se par auanture avient
Que li uns deus naist aumostier
Lautre leuendra sachier
Par la corne du chaperon
Et li dit uien ten si beron
Nete chaut darester plus ci
Il mennuie je le ta fi
Vrais Diex il ne leur desplaist mie
Destre du main iuaque acomplie
Enlameson du tauernier
Nefont fors crier et noisier
La sunt aeses sus lecoute
Souvent faut que loste lecroute
Hors delostel tant isunt tart
Levin quem le foie leur art
Et quant ce vient al'endemain
Lateste leur deüst et lamain
Leur tremble lors vont par effors
Au poil duchien qui les amors
La recoumencent letrumel
Et quant reuiennent alostel
Il batent fames et enfans
Ainssi gascent les mescheans
En .i. jour par leur lecherie
De quoy leur fame et leur mesnie
Vesquisent bien une semaine
Vous on fet plus deure uilainne
Audimenche quautre jour
Mes certes cest trop grant folor
Du premier vous lairai ester
De secont estat veil parler
Car par le lundi entendon
Qui de lalune prent son non
Lalune est froide fresche et tendre
Par cela nous poons entendre
Lestat degent religieuse
Qui doit estre douce et piteuse
Aussi coume lalune rent
Eaue quant est plainne souent
Doivent gent dordre grant plenté
Euure fere dumilite
Mes le dëable les tarie
De bouter en ipocrisie
Enuainne gloire li un souvent
Ceulz qui pour lelos delagent
Font encest monde penitance
Leuangile dit sans doutance
Que il ont ja en le lourier
Nus ne se doit pour eulz jugier
Jhesucrist dist que cil sera
Essaucies qui sa baisera
Cil est sage qui poise prise
Dutiers estat dirai laguise
Mardi vient demars pardroiture
Mars senefie lescripture
Diex debataille pour tant di
Que puis comparer aumardi
Lestat de chascun chevalier
Qui pour la foy Dieu essancier
Se doivent combatre aeffors
Le droit doivent seurer descors
Et jugier loyaument touriours
Mais maintenant empluseurs cours
Ne veut on povres gens oir
Aus avocas covient blancher
Les mains d'argent non pas de chaus
Les chevaliers sisunt trop chaus
Daler tournoier et jouster
Mes miex leur vousist conquester
Le saint sepulcre ou Diex fu mis
Les Sarrazins ont ja occis
Engarnade moult deno gent
Nous uoion tuit communalment
Que l'un crestien l'autre occist
Legrant meniue lepetit
Les laboureurs sunt trop foles
Fain et auoine vit et bles
Prent on seur eus soir et matin
Voir ce nest mie larrecin
Mes cest toute qui poi mains vaut
Du merquedi parler me faut
Que sus la planete mercure
Prent son non ce dit lescripture
Pour ce selonc mentencion
Des marchéans vous parleron
Ondit en tous lieus amer
Les marchéans et honnourer
Qui veulent ouvrer loyaument
Mes on madit na pas graument
Que qui loyauté veult tenir
Qua grant painne sepuet chevir
Il faut mentir et pariurer
Et leplus biau dehors moustrer
Qui veult avoir sacheuisance
Bonne gent cest grant mescreance
Quant oir met Diex ennon chaloir
Pour amasser trop grant avoir
Len souloit traire un marcheant
Par son dit mes doie enauant
On voit tant defauses mesures
De ternoiemens et dusures
Com ne soit enqui fiex
Se je vouloie deslier
Malangue endisant verité
Voir on nemen saroit ja gré
Des marcheans a tant metes
Diex ament trestous les mauvés
Ducinquiesme estat vous diron
Car parlelendi entendon
Cesunt les laboureus deterre
Qui penssent tant adés aquerre
Les biens dont sommes soustenus
Mes les uns ensunt deceus
Par cne tres mauvaise guise
Car il labourent parfaintise
De par main demandend lesoir
Afin deleur journee avoir
Et si heent cest sans douter
Ce qu'il deussent plus amer
Cest saint eglise clere et prestre
Cil vousissent paciens estre
Puis tost quautres fussent savez
Je croy qu'il en iait assez
Il rouroient que pain fust chier
Quant ont depain plains leur guernir
Nedi pas qu'il soient tous tuex
Entendes sienuaudres miex
Parler vous veil du uendredi
Et puis aprés du samedi
Sares les .vii. estat tous sus
Leuendredi vient deuenus
Venus senefie luxure
Moult degens imetent leur cure
Afere trestous leur delis
Bonnes uiandes et bons lis
Et bonnes robes auestir
Orgueil fet lemonde homme
Trop fort souprent fames et homes
Se regardon dequi nous soumes
Destre orgueilleus naront talent
Se pensons alengendrement
Voir cenest pas chose moult nete
Aupremier nesoumes que glete
Tant com uiuons nevalon riens
Leplus cest plain sac defiens
Un arbrerent fuilles ou fruit
Mes de nos corps cordure tuist
Il nest bouche nesibiau nes
Dont il nisse dordure assés
Et tantost com nous sommes mors
Vous poes savoir que lecors
Put plus que deutre criature
Les vers font denous leur pasture
Pour ce est il fol qui sorgueillist
A finer me couuient mon dit
Dusamedi se Diex me saut
A cel jour lasemainne faut
Lesamedi si prens son non
Desaturnus et nous trouvon
Qu'il nest estoille sidiuerse
Comme elle est et pour ce ienuerse
Seur lestat depourete
Trop ja de diuersite
Car cil est povre desperit
A qui povreté enbelist
Povres ja dautre maniere
Qui nont derien povreté chiere
Car moult voulentiers se il pooient
Riches et puissans deuendroient
Mes il ni puent avenir
On voit bien povre devenir
Aucunes gens par mescheance
Et les autres par leur enfance
Qui ne veulent leur amis croire
Les uns sunt povres par trop boire
Les autres par legieu du de
Quant seueoient apourete
Il maugreent saintes et sains
Les autres perdent pies ou mains
Par meffet ou par maladie
Aucuns musars par leur folie
Se des esperent bien souvent
Ceus sunt povres parfetement
Car il perdent le corps et lame
Pour ce tout homme et toute fame
A qui Diex a preste avoir
Doit conforter a son povoir
Ceus com voit qui en ont mestier
Mes l'un ne vent mes l'autre aider
Diex .i. oetut desecourance
Gete homme de desesperance
Roys alixandres est fines
Les biaus dons nesunt mes donens
Et son donne ieuous crëant
Si nesce fors quemretraiant
Sun bourjois ou .i. chevalier
Donne sarobe a .i. barbier
Ou a .un. autre menestrel
Il couvient qu'il serve alostel
Et ifera mainte coruee
Tant qu'il maudira lajournee
Qu'il prist la robe car plus chiere
Li couste que d'une serpiere
Douce gent petit vaut tel don
Tel don resemblent aulion
Car quant lelion veut mengier
Les bestes prent fort ahuchier
Elles iuiennent sans respit
Celle prent qui li abelit
Quant toute ne la puet user
A un autre lava doucier
Mes sil avient al'endemain
Que li lion nait point defain
Tantost labeste mengera
A qui son remainant donna
Son don nest gueres profitable
Or oes .i. mot tant notable
Vous ueez leiour des estrenez
Qui on presente les dousennez
Defourmages esgrans mesons
Dont on renuoie cras chapons
Iani alast on riens porter
Se on nencuidast amender
Tiex dons plesent petit a Dieu
Mes ce con donne decuer pieu
El non de tres dous Jhesucrist
Cest le don qui vient aprofit
Car a .c. doubles est rendes
Mes uns usages uenus
Que len let les povres iuner
Et fait on les biaus dons donner
A ceulz qui ont nul mestier
Pour ce dit on enreprouuier
Cest aucras porcel lecul oindre
Enlafin demon dit veil ioindre
Un mot que je ai oÿ mainte foys
Pour ce te donne demes pois
Que detes feiues ueil rauoir
Cil nous semble que iedi voir
Se men crees seurement
Et se vous avés aisement
Si me fetes aucun confort
Diex vous gart deuilainne mort
