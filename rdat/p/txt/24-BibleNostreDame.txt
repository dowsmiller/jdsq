Encor ne soit louenge de pecheor pas belle
Si m'en hardirai je de louer la pucelle
Qui porta Jhesu crist bon s'apela ancelle
Car humilités est est deparadis lesquelle

Souurainne humilités en li sedefia
Abigay la sage mout bien senefie
Quant dauid levolt prendre tantost sumilia
Le piex deses serjans a lauer sotria

Par rebeque lesage puis bien Marie entendre
Quant elle vit ysaac ducamel vout descendre
Quant il lot espousee damour lama sitendre
Que la dolour qu'il ot desamere enfu mendre

Seie te ueil despondre que la lettre discerne
Iudit le senefie qui ocist oloferne
Nostre anemi cruel qui envers Dieu nous ferne
Mais celle lesoumist qui partout nous gouuerne

Ester par qui daamam fu li orgues cheus
Par quoy fu deliures demort mardocheus
Et aupeuple ysrael fu salus recheus
Marie senefie senesui decheus

De vostre humilité nest nombre ne mesure
Celui regarde Diex ce nous dist lescripture
Plus cune autre verrai bien est ame seure
Qui a virginité et humilité pure

Humilites briesment nous est escus et targe
Les autres vertus garde corgiex nesi esparge
Se la porte duciel est poi base et poi large
Qui bas est et bas entre et basement secharge

Dentrer emparadis a humbles auantage
Or soions donques humble selonc ledit le sage
Orgiex est fis deroy et sest dehaut parage
Passer pas ne porroit par si estroit passage

Devouir ginite dame a pou parler ose
Car detoutes poiirtes vous estes lis et rose
Abigay nous moustre si com nous dist la glose
Qui le roy le roy eschauffa sans nulle charnel chose

Uo uirginites est essemble a uirgessables
Vous chaastes a veues et uostres mariages
A mariees est honnours et auantages
Cil .iii. estat essaucent vostres tresbles estages

Qui tout vouroit conterIl entre en .i.. abisme
Du premierain estat avez le fruit trentiesme
Du secont ensement gaues le soysantiesme
Pour acomplir doutiers receues le centiesme

De souffrir povreté essemple nous donnastes
Que vous et vostre fis iusquen lafin lamastes
Saint geromes raconte quan labour ialastes
A coudre et afiler vo vivre gaaingnastes

Dame mout par fu coie et simple vostre vie
As fames uilotiers endeüst prendre envie
Langles ne vous trouva a la carole mie
Ains vous trouva enclose sen fustes esbahie

Se Marie ot paour d'un angle enfourme humainne
Coument iert aseur fame qui homme mainne
Seul aseul ensachambre .VI. jours en la semaine
S'il nia uileinnie sel queroie apaine

Pour garder chaasté ne sai cune mecine
Qui poindre ne se veut fuir lecouient lespine
Chaaste qui semoustre a quarouge tost fine
Par essemple leprins dedamoiselle dine

Dame ou vies testament truis demainte figure
Coument vous prophetise et loue lescripture
Pour ce ala sembler met ma paine et macure
Que simple ame ipuet prendre et soulas et peuture

On dist enla vies loy et ce est uerites
Quentre vous et sathan ennemiabletes
Metroit et que ses chiés seroit par vous bestes
Il gaitroit votalon pour trouver foybletes

Ennemis en la fin gaite preudoume et tente
Plus aucoumencement et plus imet sentente
Mes il crient tant lauirge qui lebiauté crauante
Il set bien que daidier son serjant nest pas lente

Larche que Noel fist pour sauer samainie
Quant peri ou delui neli humaine lignie
A demoustrer la vierge bien doit estre alionie
Est u trous dont encele arche pour sauer nostre vie

Li coulons qui loliue a celle arche aporte
Gabriel senefie qui lesalu porta
Pour pais doume anoncier et puis le conforta
Beneoite soit larche o homs tel confort a

Endormant vit iacobpar grant senefiance
Une eschielles silongue par itele samblance
Duciel jusqu'a laterre avoit continuance
Diex iert apuiers qui nou note esperance

Par ceste eschielle entent dumonde la roine
Par qui pecheor monte enla gloire devine
Un corons fine enterre li autres ouciel cline
Qu'en ceste mortel char mena vie angeline

Et .vii. espis sema issans d'une racine
Par quoy ioseph au roy fist eschiuer famine
Qui bien nous senefie la Dame formatine
Qui raempli Egypte et lemonde enlumine

Li estos est Marie qui les espis rendi
Dont li vrais pains issi et Judas leuendi
Li .vii. espi memoustrent e je ientendi
Les dons dusaint esprit qui sunt .vii. plus nendi

Faraon coumanda les enfans anoier
Des hebriex tous les malles et on les fist noier
Moisses qui fu biaus pour sa vie estoier
Fu is entre huy miaus quant on les dut ploier

Par moysen qui fu trouues plorant enlonde
Entendons lefil Diex qui fu repus ou monde
Li uaissiaus deshumiaus note la Virge monde
Par coy nous racheta tous delamort leseconde

Quant israel issi dEgypte du servage
Ensemblance defeu ot par nuit auantage
Par jor leur fu lanue contre lacaure ombrage
si que partout emporent acomplir leur voiage

Par ce nos est uoree lauerge apertement
Qui aissans des iuces fait enluminement
Contre ardeur depechie donne refroidement
Et pharcion confont et son efforcement

Moyses fist soutif .I. chau de larbre faire
Defui or esmere et demout haut afaire
Par coy nous entendons lauirge debonnaire
Qui porta et soustint du mont leluminaire

Beleam anonca deiacob une estoille
Istra qui ceste dame senefie sans voile
Qui est chartes en mer v mout lampe et chandoille
Qui au samarithan aporta vin et oille

Dou viaure Iedeon ne me veil mie taire
Qui sens fu arouses dentour lui secche laire
Qu'en lui plus qu'en .i. autre serrant miex grace traite
Et la Virge hebriue dentour lui set que faire

Li vaures en qui fu celle roussee esprainte
Demoustre quelle eüst la deiste esprainte
Car ele fu de Diex sans carnel couple entainte.
Et pour ce ne fu onques mains virge ne mains sainte

Dauid ensa fondeffle .V. pierres amassa
Delunc agouliaus lechief fraint et casa
La piere est Jhesu crist qui lenemi lasa
Lafondeffle est Marie qui desbien lamase a

Encore belleam avoit une fontaine
Que dauid convoita sen ot aquel que paine
Par quoy nous entendons la roine souveraine
Qui Diex ama et quist tant que delui fu saine

Dame moult fu chiers tans aincois que fuisies nee
La vies loys estoit dure grace estoit enfermee
Par vous avons bon tans grans avons recouuree
Quant celui depeüstes par qui fustes cree

Salemon fist .i. throne lamatire ert diuoire
Defin or leuesti si coume dist lestoire
Par coy nous entendons la royne degloire
Enqui Diex sa baisa et sa fist sans mescroire

Li uoires qui est blans et defroide nature
Virginite demoustre quele ot et blanche et pure
Liors qui en la terre dure sans poureture
Charité nous enseingne dont elle ot vesteure

Dame vous demoustre lafame serenptine
Qui elye repout outans de la famine
Premiere fist .i. pain de son tant de ferine
Pour ce ne defailli neli oille ne fine

Ains que mon livre cloe nela toison restraingne
De ierico dirai delaterre brehaigne
Par quoy redouca leue par ellissie ouuraigne
Quant .i. nouvel vaisiel li fist ausel compaigne

Li nues vaissiaus vous moustre vo cors qui fu si chastes
Le sel lesapience de Dex que vous portastes
Ierico est li mons ou plenté raportastes
Quant lesel descience en vos flans en mellastes

A Juis or as oÿ conment par quel figure
Nous est senefiie lauierge endescripture
Quant cene veus entendre mout as lateste dure
A la paille tetiens mais du bon grain na cure

Tu dis questre nepuet raisons iest estranges
Que virge porte enfant ne que uieigne remaigne
Dubuison moysi medi par quel ouvraige
Il samble qu'il arsist mardeur ne le mehaigne

Orrai dist moyses veoir lauision
Coument ce qui me samble qu'il ait sans arsion
Par quoy nous entendons cest lincarnacion
Laoudiex saombra tout sans corrupcion

Pour ce que israel ot daaron envie
Moyses une uerge  dechescune lignie
Prist et vtabernacle mit chascune seignie
Lauerge aaron flori pour ce ot labaillie

La seche verge aaron qui porta fueille et fruit
Lenfantement Marie nous enseingne et estruit
Iuis cor ientent sedi voir netanuit
Entent coume il est jors iedout qu'il ne tanuit

Se se che verge porte sans tans et sans racine
Marie quiert atens leremet a iehine
Pour quoy ne portast ele par la vertu devine
Celui qui tout puet faire a qui nature acline

Ezeciel me dist en la lettre sans glose
Que devers orient vit une porte close
Diex issi et entra outre passer ni ose
La Virge et son saint fil entent par ceste glose

Cele porte est Marie qui doriant est nee
D'une autre ne puet estre cest uerites prouvee
Com i peüst entrer se ne fust deffermee

Ne vois tu le souleil trespasser la ueriere
Nest noient corrompue quant elreuient ariere
Mout miex puet faire cil qui cria lumiere
Qu'il entrast enlauierge et lagardast entiere

Se une boiste garde .I. seul jour l'artuaire
Ne n'est pas pour ce pire mais tous tans miex enflaire
Dont doit souef flairier la Virge debonnaire
Que le Fil Diex enclost .IX. moys en son amaire

Iuis pour quoy vous ames degrans pechies chargies
Vous uees chascun jour par lemont espargies
Venes auerite iecuit que trop targies
Sebiau non pour peur que enenfer nargies

Iacob dist de iuda bien leueil maintenir
Que senptres ne fauroit nedus amaintenir
Dusque la que venroit cilz qui est avenir
Vous nauez roy ne conte pieca prist afenir

Pour ce avons confondre maatis et maesnie
Et vous prins par raison et par vo loy meesnie
Que cil est ja uenus qui nous oint deson cresme
Donques targies vous trop a recevoir batesme

Daniel nous raconte coignement ce fera
Quamt lisains des sains iert uenus et uenus sera
Puis consions defaut direte couuenra
Que cil est ja uenus qui lemont sauuera

Tu dies que lecor Diex puet bien amenuisier
Tant prent on en .i. puis com ele puet espuisier
Mais tele atorite ai ge veü puis ier
Dont ievourai malangue enuers toy aguisier

Or oes de ta loy ma raison et maprueue
De la magne qui chiet en manieredepluiue
Moyses .i. gomer a chascun prendre enrue
Qui plus prist plus nen a ne qui mains nentrueue

Cele mogeie devine moustre en senefiance
Diex enfourme de pain tele est nostre creance
Et sele departis tant qua la parisance
Senest il ains seus diex ensa propre sustance

Un essemple te dis qui nest pas moult estranges
Setu le veus prouuer .I. clerge ardant memaignes
Sen pues .c. alumer nesaclartes nen changes
Ne pour ce salumiere na menuise nen grainges

Entel maniere est il denostre de nostre sacrement
Ducors Diex quest sacres a lautel proprement
Prenent une personne si las entierement
Et que ensi nel croit lame fait danement

Regarde ou miroir se Diex pardon te face
Ja pour grandeur qu'il ait ni verras cune face
En .vi. pars ou en .vii. la esmie et quase
Siert ta forme enchascun nest nus qui ce ne sate

Soit chose qu'il ait ci degens une grant conte
Et li .i. dist parole et il est qui escoute
La parole chascuns emporte saine toute
Et si nest pas pour ce mal mise ne deroute

Ainsi est ducors Diex parla raison quai dite
Tant ai dit d'un et del que bien vers toy maquite
Lescriture si dist que ta foys est petite
Qui vaine raison proeue ne na point de merite

Dame encor vous garge a bonne bouche faire
Leiuis lais ester que trop est deputaire
Pour essample con die nenpuet on raison traire
Diex li doint counoissance si coume il lepuet faire

Enuers nous enemis faites nostre avant garde
Quant vous noient nia si hardi ne setarde
Vous estes lospitaus ou li fuitis nagarde
Qui son proisme a occis se il dissir segarde

Vous estes ospitaus et maisons Diex commune
Ou la gent mehaingnie pour her bergier saune
Quant est si menes qu'il na ne .ii. ne une
Sa vous vient vuis nenna mais grace emporte aucune

Sans raison nesse mie com vous apele mere
Car mer envers son fil nestre doit mie estre amere
Senous soumes vous fil dont est Jhesu no pere
Ne soufres quentre frere ait descorde ne vere

A dame de doucour dois demisericorde
A vous et avo fil a i meue la descorde
Ennemi ma lacie v loien de sa corde
Desloies ses loiens et faites maracorde

Dame de vous louer nai nulle dinite
Mai j'ai presumpcion de vostre humilité
Nului ne despisies pour nule iniquite
A vostre iougleor faites vo largete

Drois est ahaute dame quele ait nete mainie
Cortoise bien vestue con ne puist gaber mie
.I. sui deuous serjans or netoies navie
Et si me donnes robe que nus ni ai je mie

Ma robe dignoscence ai usee et deroute
Ou mont quant leserui ma paine iperdi toute
Or fui deuous serjans et iere de vo toute
Car largement paies nes nus qui le redoute

Pour ce quamoy aidier vo pitiex miex sesmueue
Descripture devine vous ueil faire une prueue
Raisons et lois si dist se uns part autre trueve
Rendre ledoit celui qui cest quant il le trueve

Li angles si vous dist que gra avés trovee
Et iesui cil qu'il la perdue et des manee
Seuous tenes leloy que Diex a coumandee
Rendre leme deues cauous lai demandee

Dame mout gaaige homs decuer a vous servir
Car leregne duciel i puet on deservir
Mais l'amour du mont faut et fait homme aseruir
Et les vertus ni chase et les fait esneruir

Or laissons dont l'amour ou la dolour define
Ou il couvient lecier lemiel desur lespine
Et senus vent amer saint duciel la roine
Ou mout ne trouveroit plus pure neplus fine

Son aime pour biauté pour sens ne pour largesce
Pour debonnairete courtoise noblesce
Lihons est hors dusens qui ali nesadiece
Puis qu'en li trueve tout et sens que ses cuers seche

E est cele qui tous tans les desuoies ravoie
Deses peres conforte et a son fil ravoie
Li hons est hors dusens qui ali nesotroie
Nus nen ja escondis qui de bon cuer leproie

Hé; las pour coy namons celui qui tout crea
Qui pour dolour demort ens en la crois cria
Nous estiens defforme quant il nos retria
Celui doit on amer qui del los tel cria

Par amours uainqui diex Marie madalaine
Ja netenrons engloire samout ne vous imaine
Enlamour de cest mont na fors dolour et paine
Et si faut aubesoing car est vuide et uaine

Par amours coumenca par amours veil finer
On dit qu'antour vaint tout mon cuer veil cliner
Or proi Diex par amours qu'il veille enluminer
Nos cuers et qu'il ueille estre a nostre de finer
