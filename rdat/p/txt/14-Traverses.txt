Entre Engleterre et Normendie
Cefurent .ii.
Je croi que ce seroit mes preus
Par saint thoumas
Moult est folz qui se clainme mas
Au premier cop
Or i ferons trestout a cop
Sur les chaitis
Bons est touz jors lipains faitis
D'ostorement
Je le vi plus noir qu'errement
De duel et dire
Nus ne pourroit conter ne dire
Sa biauté
Qui ainme honnor et loyauté
Il est garis
Je fui devant ier aParis
Aprendre dart
Tiex secuide chaufer quisart
S'avient souvent
Il a ayuri .i. ciyyent
De buueors
Mencongnes de precheors
Nous ont honni
Tout li doi nesont pas onni
De vostre main
Ditez iuenrez vous demain
Se Diex vous gart
Elle me geta .i. regart
Qui ma tue
Vos drapel furent il bue
Qui si sont blanc
Auiz me tient une goute u flanc
Contre le soir
Se Diex te garte dime tu voir
Est il pendus
Les sairemens sont desfandus
Ce ma len dit
Dras il en a tant aulendit
Que cest miracle
La postole et le patriache
Si sont mort
Certes moult est fox qui sa mort
A pechié faire
Il na mes ne prevost nemaire
Enceste ville
Combien ail iusqua saint gille
De roem
Bifes on lesfait acaam
Bonne et belle
Sonce dames ou damoisselles
Par dela
Ce fu .i. clerc qui auala
De ce solier
Mauvés mestier a en colier
Se Dieus meuoie
Il est mors liquens desavoie
Il ne vit mais
Certes onques nen trai mes
Enloheraine
Soussecretain vi chanter raine
De coulons
Le uons matin se nous voulons
Faire jornee
Astu ta citole atempree
Au vileri
Par saint lienart d'andeli
Iemuir de soi
Les bles il sont tuit clos desoi
En alé maingne
Je ne cuit mais que ceans maingne
En ceste rue
Il nest tel herbe comme rue
A regarder
Nus hons ne sen porroit garder
De traison
Qui est longuement en prison
Nest mi aise
Seingneur aiie riens qui vous plaise
Dites le moy
Cest anoyon que saint eloy
Est aoure
Il ouuient que tu me des armes
J'ai trop de chaut
Or iferons de chaut en chaut
Il sont alé
Cest trop bon mes de buef sale
Et main et soir
Lagoute qui meprist ersoir
Fu elle fort
.II. lieues a de chastiau fort
Jusqu'a cheureuse
Par Dieu fame nest pas voiseuse
Qui des vvide
Helas ma bourse est toute vvide
Demonnoie
Maleureus est qui se noie
De son gré
Par un bien petitet degre
Va on bien haut
Il ne me chaut conuint il aut
S'il ne manuie
Cest trop anieus temps que lapluie
Ce me semble
Elas tretout lecuer me tranble
Il muert de froit
Je ne fui onques si destroit
Com deloreille
Prant ces des siles apareille
Per aper
Il sera ja temps desouper
Metez la table
Onques ne sos rommans na fable
Raconter
Iusqua combien sestu conter
Quans poins aci
Je nentrai onques agaci
Jour de ma uie
Entre traison et envie
Ont pris bataille
Esce panel ou rois ou quaille
Sor ton col
Distu que celle que ja tol
Nest pas cortoise
Je ui que devant ier a pontoise
Un berbeter
Onques degrant pierre geter
Noi voulenté
Metent quant il sont bien ente
Sont moult plaisant
Onques namai chien ant
Ne jour ne nuit
Lariens du mont qui plus menuit
Cest tart couchier
En cor neset son nes mouchier
Cilz qui la va
Celle qui ersoir me lava
Nest pas pucelle
Par .i. seul mestrait demerelle
Lai perdu
Foi que tu dois saint honnore
Court mes griache
Nostre dame la setenbresche
Elle est passee
Mainte fame si est fardee
De coton
Par amour or lescouton
A fran baisse
Maint homme en ont esté boise
Par faus regart
Tous jors vaut miex oe que gart
A pentecouste
Cest .i. merrien qui trop me couste
Que vilain
Fustu onques a saint gilain
Ci doi lauoie
Certes iainme saint germain enlaie
Pour poisi
Onques ditel chastel noisi
Por seiorner
Di moy feistu atorner
Mes esperons
Ori parra quel la feront
Que il vous vienent
Qui sont ces gens quilasetienent
Ence val
Onques rollant ne perceual
Nefist tant darmes
Vois com cil la est esperdu
Qui nous regarde
Ou pert moult par mauvesse guarde
Esprouuelai
Ondit quele est auerdelai
La madelaine
Fustu onques sainiez de vaine
Ne ment mie
Cest moult bon mes agence aillie
Que friture
Se Diex te doint bonne aventure
Mainne mi
Ce pot nest pas plus que demi
Tu as beu
Je si bien yuri et beu
Gi ai esté
La grant douceur du temps deste
Me re conforte
Celle qui siet acelle porte
Matrai
Voi com cilla est esbahi
Iecuit qu'il pense
Tu mens ce nest mie despense
Ainz est bon vin
Or ibuuons car je defin
Noreuerie
