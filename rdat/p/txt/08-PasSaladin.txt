Del recorder est grans solas
De cheaus qui garderent le pas
Contre le roy salehadin
Des douces princes palasin
Qui tant furent degrant renon
En mainte sale lespoint on
Pour miex vëoir leur contenance
Moult est bele la remembrance
A regarder a maint preudomme
A cel tempoire fut aronme
Li vaillans papes lusiiens
Qui fist croisier mains trestoiens
Car iherusalem ert perdue
Enmains desarrasins ceue
Li roys guis d'acre desconfis
Par traison uendus et pris
Et fust piureis salehadin
Cis roys prist acre et mist afin
Tous les crestiens que il trova
Dont mains Paiens lecompara

Des traitors faus losengiers
Li quens detribles fu premiers
Et li marcis deponferan
Et d'ascalone pieres liban
Aprés li sires debaru
Et desatequens poru
Cilz cink firent letraison
Et uendirent le roy guion
A salhadin le roy soudant
Dequoy il orent maint besant
Le saint sepulcre liliurent
Madit soient dedieu lepere
Le roi trairent parenuie
Lasainte terre en fust perie

Quant li papes loiit adire
aucuer en ot dolor et ire
Hastiement si com je crois
Fist il sermoner de lacrois
Entoute France et enBretaigne
En engleterre en alemaigne
Li bons roys phelippes deFrance
Cis secroisa sans demorance
Et d'engleterre roys richars
Ensemble lui mains bons vassaus
Dont secroisont isnele pas
Tuit cil qui garderent lepas
Et avec eus maint bon preudonme
Dont dire neuos sai la somme
Princes et dus et mains contors
Se croisierent por deu amors
Lamer passent aost banie
Et ariverent ensurie
Mout lauoit riches conrois
Du roy de France et desenglois
Chascun prist terre por ligier
Pour reposer et pour aisier
La trouuerent le roy guion
Qui issus estoit deprison
Les roys conioit doucement
Et lescontat son errement

Sire fait il auroy deFrance
.V. traitor parleur hubance
Ont mis agrant destruction
La terre depromission
Li quens detrible est ceue ceans
Et si vos di bien por certains
Mafame vot prendre et avoir
Par tant qu'il voloit estre roys
Li patriarcle enfu moiens
Madame onques parnule riens
A ce ne vot se acorder
Ains ma portoit grant loyauté
Et vraie amor sanz point damere
Quelle moy tint bien amari
Elle fu suer roy amari
Et partant que morut sans oir
Fui ge de iherusalem roys
Dont li mauais oren envie
Et me vorent tolir la uie
Car uendus fui salehadin
Argent empresent et or fin
Par teis furent lor couens fais
Lor terres tenroient enpais
Liurer medurent sor leschaus
Lor seremens prist iesoudaus
Detout ce ne sauoi ge rien
Mais li oudans leme fist bien
Aprés dirai qui enait vint
Bataille avoms asalhadin
Et tantvoint alassembler
Li mauais traitor prouue
Lor banieres laisont chair
Et se tornerent afuir
Cel jor neplot auroy deglore
Que li nostre eussent victoire
La fui ge pris et retenus
Crestiens mors et confondus
Salehadins a tous saisi
Iherusalem et le pais
De tant me fist il grant bonté
Deprison me laisast aleir
Car je nauoy or ne argent
Et li me fist tous mes despens
Or avons chier assise seur
Car enfuisent fondi limur

Quant li roys guis ot tout conte
Leroy emprist moult grant pité
Moult doucement leconforterent
Et la roine quallet liere
Seignor fait il cil levos mere
A cui Marie est fille et mere
Assise fu sur agrant joie
La veïst on maint tref desoie
Dor et dazur inde et uermel
Reluire encontre lesoleil
Ou il ot maint bon chevalier
Qui moult sausiuent aprisier
Et tant li roys soudans lesout
Il assembla tantost sonost
Apres manda auroy de France
La bataille sains demorance
Et li bons roys li ramanda
Cant voet seuengne il latendra

Philippes li roys fu preus et sages
Bien fist gaitier tous les passages
Con ne poist sagent grever
Par devers acre costé lamer
Droit alentree desurie
Aufort passage d'armonie
La ot roces et derubans
De la loga li roys soudans
Qui moult ama cheualerie
Et honnora toute sa uie
Deguerir fu moult preu et sages
Par mi la roce est li passages
Mout par est frois et perilleus
Salehadins li orgueilleus
Jura mahon et Apolin
Passer ifera sarrasin
Qui aus Crestiens franc destorbier
S'il ne seuent bien gaitier
Mais il alat tout autrement
Auroy defrance apertement
A on trestot conteut lafaire
Que li soudans vet par latraire
Son grant ost conduire et mener
Li roys respont laissies aler
Li oiseillons dist en apert
Tiex quide gaagnier qui pert

Li roys phelippes dist en oiant
Seingnor francois venez avant
Pour et si me conseilliez
Jones hons sui si nai mestier
Pellerin sommes gel vos di
Celui qui son sanc respandi
Pour nos trestous arecheter
Par lui auoue passe lamer
Bien deuon mes encelui croire
Cui Juif fisent ainsi boire
Ce fu li tres dous ijesu crist
Cui enla crois pilate mist
Por racheter tous ses amis
Las couuint leferis Longis
De la lance par mi lecors
Par nos trestous semist amort
Bien nos endoit tous remembrer
Et del sepulcre se fist poser
Qui est enmains desarrasins
Et se vesqui salehadin
Qui dist qua nos seuet combatre
Or sachent tuit et un autre
Contes et dus et chevaliers
Que iesui dous apareilles
A fere tout quan que vos vorres
Des iex coumencement alarmeir
Li barons tous degrant pitier
Quant le roy virent si humilier
Et si biaus mos dire et retraire
Chascun ot le roy debonnaire
Embrases darmes et damor
Por Jhesucrist nostre seingnor
Auroy respondent hautement
Nous vos aiderons loyaument
Bien devons faire vo plaisir
Et avec vos vivre et morir
En pies fust hues deflorine
Si regarda vers la marine
Si achoisist le roy richar
Ensemble lui maint bon uassal
Parler venoit auroy deFrance
Et li bons .hulles. ci sauance
Au roy adit trestot enhaut
Sire veés ci le roy Richart
Ceme plaist bien ce dist li roys
Cest bien raison qua conseil soit
Ci sachent le roy d'engleterre
Deson cheval mist pié aterre
Leroy salue et son barneit
Li roys deFrance autreteit
Li rent salus cortoisement
Sire fait il certainement
Mandes nos a salhadin
Partaille par uns sarrasin
par ce est tous cilz tuit ensemble
Pour Dieu nos mostres bon example
Pourque si bien nos deffendon
Que nesengabent li glouton
Li sarrasin fel deputaire
Richars cis nesi vot pas taire
Ains respondit tres bien magree
Sus les corous gulee baee
Riens ne nos vaut li lons termines
Cest vois dist hues deflorines
Mais seuos tuit me volies croire
Ieuos dirai parole voire

Par foy oil dient li roys
hues apella le barrois
sire barrois venez avant

A ces grans roces la devant
Dist li soudans qu'il passera
Nos douze garderons le pris
De teis quenlire vorons
Sedieu plaist bien ledeffendrons
Puis que grees lemont li roys
Et ielotroie dist li barons

Seil sunt chevalier depris
par foy dit huos ainsi lafis
Or enlissies sire barons

Si mait Diex iepren gofroy
Qui est sires delasegnon
Etiou gautier dechastelon
Pour quoy feroy lon prolonge
Et je pren Renart deloigne
Ce dist li barons enriant
Et hues leduc valerant
Qui lenbor tien et celle terre
Gienlis lebon roy d'engleterre
Dist Guillaumes par saint bauon
Hues leconte philippon
Deflandres car bien li agree
Et li larons prist longue espee
Guillaume qui fu grans et fors
Hues prist simon demonfors
Ki falis nastoit ne coiarz
Li barrois prist messe bernaiz
ki li reiz est de horstrinale
Or arez vous sire de barre
Choisit a vostre volenté
Or me covient po bien pourpensoir
Ce dist hues par saint urry
Je pren le piou conte tiry.
Decleues ki nest pas lanier
quant est monteis sus son destrier
Et il le fiert des esperons
Plus joins que uns esmerilhons
Seit il une lance brisier
Or est il bien tens de laisier
Huimais cesti enlexion
Trestout apoint nos .xii. aston
On ni puet ne metre ne prendre
Mais veult chascun ses armes prendre.
Trestuit lalerent fianchier.
Dont il fesoient moult aprisier

Filippes lor fist messe chanteir
Apres lalerent adobeir
A tant monterent en cheuaux
Li rois de France les sengira
A Dieu les a tos commandeis
Et il cheuarent bien sereis
Et si ont tant esporonneit
Droit a brochier sont ariueit
la descendirent des destriers
Ses atachent aus oliuiers
Tot a pié furent li baron
Fier et hardit comme li on
Chascun astoit dire enbrasseis
Et si estoit moult bien armes
Tout furent rengiez grans et mendre
Le pas vauront moult bien deffendre
Encontre touz les sarrasins
Or dirai de salehadin
Trestot ensi qu'il esploita
Tantost tuit son conseil manda
Les rois et tous les amirans
Biaue seigneur ce dist li soudans
Je weil que vous me conseilles
De cha la meir ce est tos mieus
E li crestien tuient de la
Or sont francois venuz de cha
Cest pour materre calengier
Acre cuident bien regaingnier
Cest pour aidier le roi Guion
que je ai mis hors deprison
Car li roiaumes vint a li
De par le suer roiy a mary
Qui sa fame est bien le seton
Niece Godefroit de bulon.
Qui ierusalem conquist
Et tant Paiens a la mort mist
Aprés conquist dont il me toche
Seur et trible et Antioche
Et bien .cc. castias fermeis
Et prist .lx. fors chiteis
Ce conquist dedens .iii. ans
Loeir me doit deteruagant
Et de mahon mon avoe
Car je ai tot reconqueste
Ce kecis godefrois gangna
Or sont franchoise logiet de cha.
Par mahumet sont fait folie
Li rois respondit d'amari
que on appelloit malaquin
Grant tort avez salahadin
qui ci nous faite soiorner
Alons les franchois reuisdeir
Apertement sens atargier
Faites venir tos vos archier
A pik a dars agauelos
Dedens ces roches astons enclos
Faite vostre ost outre passier
A cel conseil sont acordez
Turs et Paiens et sarrasin
Et muit bien plot salehadin

Li soudans a dit enoiant
Roy malaqin venez avant
Vos condureis bien lestandart
Avec le l'un roy escorfart
Li passages nest pas trop lon.
Bien passerez vous .x. a fron
Alez li faites lauangarde
Ce vachies et sinares garde
Volentiers sire par mahon
A tant monterent a sen vont
Achemineis sont par larue
De sous ac mainte roche ague
Baut et joiant sen vont li rois
Et enmoinnentnt en leur conrois
Qui vant .x. mille sarrasins
El premier chief fu malaquin
Et escorfaus fut a son leis
Ains qu'il soient oultre passeis
Aueront il ten encomrier
Qui les ferat les cuers jrier
Car alissue dautre part
La troverent .xii. ly epart

Ce furent noble chevalier
le pas lor vorront calengier
Ce oreis dire en petit doure
.II. sarrasins plus noirs demore
Vinrent poingnant horsalissue
Chascun deaus depaor tressue
Cant il vinrent sor les franchois
Diex bonne estrine dist li barrois
A cest mot est passeis avant
Del fuere traitleban nubrant
Le paien fiert de tiel vertut
Le brach litrence a tot lescut
Et chis a stoit rois malaquis.
qui conduisoit les sarrasins
Fuir sen uot mais il ne pot
Car li barrois lirent tiel cof
Par mi son chief debranch moluu
Iusques es dens lat parfendu
Mort le trenuche do ceual
Moult enpensa roy escorfal
A vois escriant a ha ton
Ferez avant signour gloton
On nos at mort roy malaquin
Qui veïst turs et sarrasin
Venir poingnant hors alissue
Mais cil qui proece salue
Lor ont si fort liciet le pas
Par la ne parfont il pas
quanchois mait mant paien mort
Rois escorfans soat .i. cor
Por sarrasins mies rebandir
Puis trait son branc si va ferir
Le roy richar sor le lme agu
Ne len pita pas .i. fistu.
Al roy richar forment enpoise
Par grant air le branc entoise
Le paien fiert de tiel randon
Tot le pourfent jusquenlarchon
Si quala terre lat verse
Glos dist richars or en aueis
Qui dont veïst les chevaliers
commencer un estor planier
Bien poist dire sans doutance
que puis les. xii. puis de France
qui furent mors enrenceual
Ne trouaist on les parigal
Qui furent cil dont je vous crante
qui dont veïst renar le conte
Cil feront comme vassaus
Mors letrebuche dos deuans
Ansi faisoit li preus huons
Plus aigrement conme lyons
Les coroit sus sans misericorde
Car del sepulcre li recorde

Philippes deflandres li uaillans
Jofrois et lidus valerans
Cis iferirent des espees
Et mainte teste yot copees
Des sarrasins et des Paiens
Liquens decleues. li fist bien
Et tout loyauté adire voir
Chascun ifist bien son devoir
On neles set dequoy reprendre
Maint bon essemple ipuet on prendre
Qui a bien bee et ahonnor
Cerent delmonde li meillor
Et la flor de chevalerie
Qui grant noblece senefie

Or vos dirai du roy soudant
Qui forment saloit merueillant
Quant il vit son ost recueilleir
Car bien quidoit outre passeir
Licuers lidist et li tesmoigne
Que li crestien li font vergoigne
Et grant domage de sagent
Il en apelle torneuent
Son espie que moult amoit
Les preus chevaliers connoissoit
Par toute France et emBretaigne
Enengleterre en alemaigne
Car jadis isuet onuerseir
Les escus seit bien deuiseir
Car darmes est bien conuoissans
Torneuent ce dist li soudans
Va tost monter sor ces grans roces
Pren garde cefrancois delogent
Ousil sont aus Paiens melleit
Ensi que laueis coumandeit
Sera il fait dist torneuent
A itant allaler seprent
Tant que vus est aurochier
Apertement va suspuier

Desour la roche haute et grant
Fu liespie au roy soudant
Qui darmes fust apris et sages
Et regarda vers les passages
Droit alissue del rochier
La vit il. xii. chevaliers
Qui moult forment secombatoient
Aus sarrasins ui la uenoient
Qui parforce quident passer
Tant en ifirent uis uerser
Que toute plaine en est lauoie
Mais tant vos dige tot voie
Cest sens passer aus sarrasins
Tant furent preus li palasins
Et voulentiers du pas deffendre
Quancois se uoront moult chier uendre
Que il soient ne pris ne mors
Delespie vos dirai lors
Qui les barons a regardes
Et leur escus bien auises
Trestous les connut torneuent
A tant de la roche descent
Si senreua droit ausoudant
Je li dirai son couvenant

Quant lisoudans jut torneuent
Si li demande apertement
Quastu ueu nemement pas
Sire faite il isnele pas
Je ai veü trestout lemonde
Si com il clot ala reonde
Sans plus en .xii. chevaliers
Par mahomot il sunt enlies
Par les plus preus les plus uaillans
Qui soient ens en lost desfrans
Et les plus fors les plus hardis
Ensi com rose et et flor de lis
Seur monte de biauté les flors
Habonde et proesce et honnors
Es chevaliers dont je vous conte
.XII. en y a trestout par conte
Par leur armes connuis les ai
Or escoutez ges nommerai

C'est d'Engleterre rois richars
Et de boulongne quens renars
Liquens de flandres phelippons
Et de monfort mesire simons
Tierris de cleues li vaillans
Delenborc li dus vaillerans
Mesire bernars de horstemale
Et li preus guilse de barre
Mesire gautiers dechastillon
Mesire iofrois delose gaon
Mesire Guillaume longe espee
Chascun abien lateste armee
Et mesire hues de florine
Li doussiesmes je vous afine
Que tuit sont preus hardis ausarmes
Chascun tient lescu as enarmes
Bien semblent angles enpannet
Cest la flor de crestientet
Et de croire ne men voulez
Droit alissue del rochier
Les pourriez vëoir sanz faille
Car a vo gent font grant bataille
Et moult en ont naures et mors
A terre en vi gesir maint cors
Et sor loriere del chemin
Vi gesir mort roy malakin
Son compaignon roi escorfart
Qui conduissoit vostre estandart

Li soudans ot le cuer dolent
De ce quot dire torneuent
Bien lescoutoit et tint loreille
Des chevaliers moult semerueille
Que tout li mondesloe et prise
Bien voit qu'il sont de grant enprisse
Moult sa pensa de grant bonté
Que ce seroit trop grant pité
De metre telle gent amort
Ceneferoit il mour nul tresort
Les preus darmes ne haoit mie
Touz jours amast cheuallerie
Quar .i. quans hues ladoula
Trestoute lordre li moustra
Li soudans lauoit enprison
Porce li uita sarencon
Puis sen rala engalillee
Sires estoit de la contree

Apreslirois soudans parla
Le roi de halpe en apela
Le roi d'aufrique parlamain tint
Avez oÿ seingnor cousin
De lespie et contes et dis
De ce vous dirai mon avis
Cil .xii. dont je los parler
Pourroient plus nos gens grever
Que tout li ost des Crestiens
De trestout ce certains soiens
Que par ci ni voi point depassage
Dist li soudans qui moult fu rage
Par mahommet en cui je crois
Ce sont francois de grant boufois
Li rois d'aufrique li respont
Vers damiete nous meton
Car cest la clef et cest li serre
Et li plus fors lieus delaterre
Bien est garnie fort sont limur
Dedens serons nous aseur

Acel conseil sont acordet
A tant est leur ost atornet
Vers damiete vont tout droit
Mes d'escofart sont en esfroit
Et del vaillant roy malakin
Ci vous lerai de salhadin
Si vous dirai des haus barons
Qui le passage gardent tous
Quant Paiens virent des logier
En haut les pristrent ahuchier
A enalez seingneur glouton
Ves ci letref leroi phelippon
Ouil ratant leroi soudant
Lisarrazin sen vont fuiant
Nia paien tur niescler
Qui ait talent de retourner
Car chascun resoignoit lamort
Des haus princes vous dirai lors
Qualost francois sont retornes
Mains preudons est encontre ales
Lirois phelippes y ala
L'un aprés l'autre salua
Et les acole par doucor
Assez iot lermes et plor
De lagrant joie qu'il avoient
Des vaillans princes qu'il rauoient
Dont moult furent reconfortes
Et toust liost renlumines

Li rois de France fu cortois
Par lamain prist Richart langlois
En son tref mainne les barons
De tous leur oste les blasons
Et les aida adés armer
Le souper firent apareiler
Puis pristrent liaue seoir vont
Vin et viandes afoison
Firent venir et aporter
Chascun menga agrant plenté
Ilen avoient bon mestier
Car moult estoient traueilliet
Quant orent mengie et beut
Lor mains lauent grace ont rendut
A Jhesucrist demaiste
Qu'il leur a fait si grant bonté
Que sain et sauf sont repairies
Dont li barnages fu tous lies
Moult firent grant cheuallerie
Quant ausoudant de paiennie
Alerent desfandre le passage
Grant honneur firent leur lingnage
Tous jours en iert larenommee
Ou les point en sale pauee
Cest .i. tres nobles mireors
A ceulz qui tandent a honnors
Et maintienent chevalerie
Prions adie le filz Marie
Quen paradis mete asoulas
Les .xii. qui gardont lepas
Et la noble chevalerie
Que li rois guis ot enbaillie
Pelerin furent outremer
Arrier ne vorent retourner
Soient pris sur acre conquisse
Et le roi Gui. mis enbaillie
Dacre fu rois et du pais
Ainsi se court Dieus ces amis
