Un bon lechierre fu de vins
Si se pensa qu'a prouuins
A la foire voudra aler
Et qu'il fera de lui parler
Ainsi le fist com lot enpris
Tout se vesti d'un buriau gris
Cote et sourquot trestout ensemble
Tout fu d'un drap si com moi semble

Siot chauces d'un gros bourras
Ses sollers ne sont mie alas
Ainz font de vache dur et fort
Et cilz qui tant de barat sot
.I. mois et plus fu bien reme se
Sa barbe quelle ne fure se
Et ces cheveus avoit merles
Ne voult que pingne ifust boutes
Leiour ne .iiii. fois netrois
Bien contre fist le vilenois
Et pour miex resembler vilain
Prist .i. aguillon en samain

Une grande bource acheta
.XII. deniers dedens mis a
Ainz nen mot ne plus ne mains
Lors vint en larue au putains
Tres devant lamaison mabile
Qui plus savoit barat et guille
Que fame qui aprouins fust
Il cest assiz delez un fust
Qui estoit devant la meson
Lez lui amis son aguillon
.I. pou tourna son dos vers luis
Or orrez ja que il dit puis
Et comment il segoulousa
Et le moquois qu'il recorda

Dit le vilain ce est la voire
Puis que iesui hors de la foire
Et en bon lieu et loing degent
Je deusse demon argent
Dutout en tout savoir lasomme
Ainsi le font tuit li sage homme
Jai de ronger .xxxii. solz
.XXI. deniers en ot girolz
Qui mes .ii. bues maida avendre
A male hart le puist on pendre
Quant il voudra arer sa terre
Et il vendra mes bues requerre
Que il voudra semer son orge
Male goute ait il en lagorge
Que jamés li feta nul preu
Ge li metrai tretout en leu

J'ai de brunel .i. soulz
Illec ne fui je mie folz
Car mes comperes dan gautiers
Ne men donnast par tant deniers
Et sen vousist creance avoir
Et j'ai ensemble mon avoir
.Lij. et .xxx.
Itant furent vendu mi bues
Et la laine de mes aingnaus
Et magument et mesporciaus
Furent vendus tout autretant
.II. fois .l. ce sont cent
Ce dit .i. gars qui men fist compte
.V. livres me dit que cemonte
Mes je nel sauroie des mois
Senauoie feves ou pois
A chascun pois prendre .i. sost
Ainsi le saure je bien tost

Or ne lere por nule paine
Que mabource qui est bien plaine
Ne soit voidiee en mon giron
Et li houlier de lameson
Dient mabile quar escoute
Cil denier sont nostre sanz doute
Dit mabil fetes vous pes
Ne faites pas noise ne ples
Touz ces denier ieles vous doy
Creuez moy lueil et ielotroy
S'il lien remest ja .i. seulz
Mes autrement ira ligeulz
Qu'il ne pensent si commoÿ semble
Et li vilains conte et asemble
.XII. deniers sans plus qu'il a
Tant les conta et reconta
Qu'il dit or ay .xx. soulz .v. fois
Des ore mes seroit seroit il bien drois
Que les estuie siere sens
Hé; las dit il quant me porpens
De mabile ma douce niece
Qui fu fille de ma suer tiece
Qui sen foui par fol savoir
Or fust dame de mon avoir
Mes .i. clerc len mena par guille
Hai; douce niece mabile
Comment eus si fol courage
Qui estiez de bon parage
Ainsi la plaint ainsi la pleure
Or orrez qu'il auine enleure

Mabile issi de sa maison
Pour l'amour Dieu sire prodon
Le vostre non quar me fust dit
Et cil respont sanz contredit
J'ai non danfoucherdela bource
Et vous semblez maniece douce
Plus que fame qui soit u mont
Apres ce li vilains respont
Com sil fust mourrir et plain dire
Niece dit il je ne puis dire
La joie que j'ai amon cuer
Nestez vous fille de masuer
Ouil dit elle de dame tiece
Moult ai esté dit il grant piece
Et moult lonc temps sans avoir aise
Tout maintenant la colle et baise

Entel maniere li fet joie
Et li houlier d'en mi la voie
Qui issirent de la meson
Demandent qui est ce prodon
Est il ore de vostre ville
Il est mon oncle dit mabile
Dont je vous ai tant de bien dit
Vers eulz se torna .i. petit
Tret la langue et torne la ioe
Et li ribaut li font la moe
Est il vostre oncle ouil por voir
Moult en devez grant joie avoir
Et lui servir dutout entout
Et il vous amer sans redout
Sire preudon tous sommes vostre
Foy que doi saint pere lapostre
Lostel avez saint Julien
Il na homme iusquau gyen
Que nous aiens de vous plus chier
Par les bras prennent dant fouchier
Silont dedens leur hostel mis
Et puis l'ont en .i. banc assis
Mabile les mist araison
Or ca migentil compaignon
Querez moi oes et poucins
Et si pourchaciez de bons vins
Et si queres de gras chapons
Adont parla .i. des gloutons
Dame fait il venez avant
Que pourrons nous faire d'argant
Qu'auez vous dit elle ribaut failli
Vous semvlez mouton acueilli
Engagiez cotes et sourcos
Sus li vilains gist liescos
Vous avrez sempres ces .c. solz
Cemengier vous sera bien solz

Adont sen vont sans demorance
Et aporterent sanz doutance
.IIII. chapons atout .ii. oies
Ce dit mabile ysanne soies
I suelle de la pareillier
Qui donques veïst cil houlier
Rire moult fort et eschinier
Et si aprestent le mengier
Plument ces chapons et ces oes
Et ysanne fait toute uoies
Le feu et ce quelle a afaire
Et mabile ne ce pot taire
Qu'el ne parole a son vilain
Biaus oncles sont ore tuit sain
Et vostre fame et mi neveu
Sont il ore vaillant et preu

Belle dit il il sont tuit mort
Mes vous serez mon reconfort
En vo pais en vostre ville
Men ire ouous dit mabile
Par pou ne faitez pleurer
Mes se ce fust aprés souper
Il alast ja tout autrement
Et yfanne haste forment
Le mengier tant que tout fu prest
Et les tables metre sen vest
Pour ce qu'an preudomme nennuit
Dame dit ysanne cest cuit
Et les oes tretes du haste
Ysanne illecques moult se haste

Qui veïst ces tables guarnir
Et apareillier aplesir
De sel de coutiax de bons vins
Aubrouet furent les poucins
Dont chascun ot grant escuelle
Siot .i. ribaut qui oeille
Qui souvent fet au vilain corne
Il le voit bien il nest pas borgne
Qu'il est gabez en la messon
Devant lui met on .i. chapon
Et demi oe par delez
Et siiot de bons pastez
Et oublees et chanetiaus
Bien fu seruiz li vileniaus

Assez li donnerent aboire
Pour en yurer et pour decoivre
Mes il ne les crient ne ne doute
Ses mains desous sa chape boute
Si fet semblant de trere argent
Biaus oncles qualez vous querant
Dit mabile dites le moy
Belle niece foy que doy toy
Je weil paier .xii. deniers
Ice mengiers vous est trop chiers
Ce dit mabile et li houlier
Vous nen paierez ja denier

Quant orent mengie et beu
Mabile ne cest plus teu
Seigneurs alez en la hors
Grant bien vous fera li essors
Et si repensez du souper
Quar moult bien vous na du disner
Adont sen vont en mi la rue
Mabille ne cest arrestue
Apres eulz leur a bien luis clos
Bien fu ferme non pas esclos
Lors apris aparler mabille
Qui moult savoit barat et guille
Oncle dites moi par vostre ame
Sonques euitez part en fame
Que la vostre fame fu morte
Folz est li hons qui trop sorporte
Soulas de fame quiest faille
Nient plus ne vault que fet paille

Belle niece par saint germain
bien a .iii. anz ien sui certain
Qu'a fame noy ne part ne hart
De tiex chose ne mest pas tart
Et si nai de tout ce que faire
Tesiez vous oncle debonnaire
Mes regardez celle meschine
A tant bat .iii. fois sa poitrine
Laisse ien avré grant pechié
Aces amis la fortrei gie
Gen eusse eü grant avoir
Pour le sien pucelage avoir
Mes vous laurez car je le weil
A ysanne en a guingne leuil
Que sa bource lisoit coupee
Et celle en fu toute apensee
Yfanne ala avant couchier
Apres lui ala dant fouchier

Li vilains nesoublia mie
Pour par faire lalecherie
Copa sa bource de samain
Et si la misse dedens son sain
Et tant qu'an lachembre en entra
Et tant qu'il fu auala
Et tant afait qu'il asouuit
Tout son talent et son délit
Quant selieue sia veü
De sa bource les .ii. pendans
Hé; las fet il chetis dolans
Comme j'ai fait male jornee
Niece mabource mest coupee
J'ai perdu .c. soulz de deniers
Niece ci a maus acomtiers

Quant mabile escouta fouchier
Sire commance aescrier
Or hors filz aputain larron
Issiez tout hors dema maison
Dont me faites ma borce
Ainz me faites ma borce rendre
Ainz avrez la hart a vous pendre
Se vous de ce ent uissiez hors
Je vous fere moudre les os
Je li re dont aupreuost dire
Or tost vilain sans contredire
Samblant fet daler aupreuost
Apres lecul liont luis clos

Dont va aysanne mabille
Sili adit trestout par guille
Or sa dit elle douce amie
Celle grosse bource farcie
Dame comment vous bailleray
Dit ysanne ce que je nay
Par le baron saint Nicolas
Dame la bource ne je pas
Silai je assez rechiee et quisse
Tu mens apo que ne te brise
Orendroit trestoutes les dens
Tant par orés demaupens
Tu la copas jel sé de voir
Lacuides tu par toi avoir
Par la sainte digne char de
Mar te vint onques enpense

Lors la mabille si combree
Que contre terre la getee
Si la tant frapee et batue
Par .i. petit quelle ne la tue
Et son houler iest venus
Qui moult en par fu iracus
Quant il voit sa meschine batre
En treulz .ii. se vont entrebatre
Et liautres houlier et surment
Qui amoult grant merveille vient
Quant il voit mabile en tel point
Lors fiert et frape et em point
Et se prent auhoulier ysanne
Sarobe qui ert de couleur fanne
Li despiece toute et chapigne
Niremest coisfe de compigne
A descirer ne chaperon
Tant sentrebatent liglouton
Et tant ont hurte et boute
Que tuit sesont en sanglante
Il se de rompent les poitrines
Et ausi firent les meschines
Il sen tre rompirent les piaus
Sachiez sil ieüst coustiaus
Ja se fussent entre dommagiez
Mes il les orent engagiez
Pour le vin quorent audisner
Chier leur couuandra acheter
Ce vous dis je bien cest estot
Sien seront tenuz pour sot
Si comme vous pourrez oir
Mes que weilliez .i. pou tesir

Li vilains tout droit senala
Ou le prevost trouver cuida
Car il savoit bien ouil ere
Li vilains ne setret arriere
Ainz va la ou le prevost fu
Quant dant fouchiers lot conneü
Tretout li conta mot amot
C'onques nen failli d'un seul mot
La lecherie qu'il ot faite
Et li preuolz vers lui sesploite
Sile fist .iii. jours seiorner
Pour la moquerie conter

Et quant dant boiuin sen ala
Le prevost .xx. soulz lidonna
Et mabile si fu moustree
Et par prouuins de tous moquee
Que miex amast estre acoloigne
Qu'a venue lifust telle besoigne
Pour ce qu'elle cuidoit plus savoir
Domme trichier et decevoir
Par barat et par traison
Que nulle fame ne nulz hon
Pour ce di atouz ce mesemble
Bon larron est qui autre emble
