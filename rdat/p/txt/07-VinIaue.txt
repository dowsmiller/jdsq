Je fui l'autrier a une feste
Au partir. me dolut la teste
Pour ce que je bus vins divers
En mon chief monterent li vers
Qui me firent ce dist dister
Que vous morrez ci recorder
Li Diex damours safeste fist
Mes noisse et contens la desfist
Des vins qui ce plet entamerent
Et puis ensemble se meslerent
De bouche entreus se desmentirent
Et a bien pou se desmentirent
Pour ce que chascun vouloit estre
De plus honnore et le mestre
Biaune clameci et aucerre
Mistrent lespee hors du fuerre
Et cuidierent faire vergoingne
A saint iejan et a gacoingne
Et dautre part a la rochelle
Ains commanca la querelle
Car chascun semist adesfance
Lors fist Diex damour desfance
Q plus ne sentremenascassent.
Aincois leur responsproposassent.
Sicomme a chascun pretendroit
Et sur ce droit il leur rendroit
Selonc le miex que il saroit
Et par le conseil qu'il aroit
Des vins qui venus iestoient
Et de la pes sentremetroient
A celle jornee assenee
Biaune iuint la lance levee
Vin d'aucuerre et de clameci
Chascun d'eulz a dis vés me ci
Nous nous presantons sans delai
Tous ceus furent d'une partie
saint iehan ne soublia mie
Et gascoingne qui li est prés
Est venue tantost aprés
Et avec ce drecier leur voille
I vindrent anio et rochelle
Ces .iiii. en semble bien setindrent
Par devant le Dieu d'amours vindrent
Qui seoit entre .iiii. vins
Qui estoient mestres des vins
Cest vin grec et vin de granache
Chascun ot forree ganache
Vin muscadetet vin de chipre
Vestus decovuertures dyppre
Ces .iiii. a court furent venu
Cil sont au conseil retenu
Le Dieu d'amours cil costoient
Et comme asessour se seoient
Adont fu fet commandement
Par mi la court communement
Que nan nifiere ne boute
Et que leur resons enescoute
Et par dela et par deca
Adont aucuerre ce dreca
Comme procureur fonde
Et des compaignons ot nde
Si par la contre saint iouan
Qui procureur des ou an
De ces compaignons estoit fet
Aucuerre proposa son fet
Sire je suis .i. ancuerrois
Que sus tous vins doi estre rois
Quar plus sui fors et entestans
Et les antrailles eschaufans
Par ma force fas chiez doloir
De robin et de marion
Chanter par mainte region
Je faiz gent triper et saillir
Et guerroier et assaillir
Je les fais en semble combatre
Et puis les abas .iiii. et .iiii.
Ceus qui j'ai la bouche lavee
Ne doutent essai ne espee
Il ne leur faut nule armeure
Je les fais hardis par nature
De ma force et de ma vigour
Jeuure touz jors selonc vigor
saint iehan il nest chief en homme
Que tout a terre je nestonne
Chascun le set chascun le voit
Et puis que faire rois lendoit
Des plus fors. et gent aacort
Sont que ienteste le plus fort
Estre doi li rois souuerains
Et sus tous li rois primerains

De biaune se on bien de voir
Et bien partout fes son devoir
Elle est biaune et est alaitant
Pour ce le pappe lama tant
Que beneison li donna
Et samour li abandonna
Elle nest trop rouge ne trop tainte
Biaune sonnon. biauté aporte
Biaune abien nees a porte
Biaune beneoit a lenon
Pour ce sus tous vins arenon
Pour ce en bonté tout celia
Le pappe en li sumilia
Et quant lon honneure tel seingneur
Tous li doinent porter honeur
Clameci est de son lignage
Mes alui pas ne saparage
Combien qu'il soit vins gracieus
Bons fors et sustancieus
Especiaument cil de Goe
saint iejan tu durs sus la ioe
Je clainme ci biaume neuers
Vous metrons trestous arouuers
Vous naures ja contre nous force
Pas ne vous prison une escorce
saint iouan que pues tu dire
Entoi na cun pou de matire
Mes de force ne de biauté
En vers moy nauras ylgalte
Car bel nes negracieuse
Grosse et aspre dure et crueuse
El na que rougeur seulement
A sa couleur sabonté ment
Elle porte couleur safistre
Sinaura ja croce ne mistre
Mes Biaune sera couronnee
Pour ce quelle est du pappe ame
Et que distu de la rochelle
Qui nest gracieuse ne belle
Pour Dieu sire que l'en la moustre
Cil lombart en font leur composte
Fisicien en ont afaire
Pour scirop et buurage faire
Cest chose enmiellee etnon pure
De chose composte nai cure
Mes vins qui simples est de soi
Et fors puet estanchier la soi
Comme moi qui sui roi et prince
Car touz les boiax je retenice
Par mon goust et mon arouser
Fas gens dormir et reposer
Rochelle fait faire tonnerre
Mes iesuicler saillant en voire
Fins fres froit sade fremiant
Sasfres sauoureus et friant
Que me puet on plus demander
Se sui rois si puis comander
En voire ou en vessel dargent
Me puent boire toute gent
Et ausi en hanap dore
Sui je prissie et honnore
Et biaune ausi y est beue
Et agrant joie receue
Mes iaue sera en vessel
Rochelle tant soit bon ne bel
Quel ne soit laide et obscurcie
Pourmes compaignons et por moi
Qui sont venus avecques moi
Tout ce vous aige recite
Et si le Juge en verité
Pour ce quequan doie a venir
Nous weilliez en bon droit tenir
Car se raison ne nous est faite
Mainte fort lie en sera torte
Je le vous di et bien loes
Procureur sui auoues

Lors vin de saint iouan parolle
Cequil ot apris alescolle
Vin d'aucuerre auon entendu
Qui moult haut a son art tendu
Et se vente de sa folie
Qui fait et de samusardie
Quar ceus qui de lui vont buuant
Si comme il dit va deceuant
Et les en teste et les asomme
Ce nest mie fet de preudomme
Ne non ne le doit pas prisier
De ce qu'il fet la gent noissier
Quant au chief et au cors mesfait
Il ne doit mie par tel plet
Honnorer estre ne prissiez
Mes en doit estre desprissiez
Quant proposse sa deshonneur
Recevoir ne doit par honneur
Nestre nen doit oiz acourt
Ce vous dis je abrief mot et court
Je sui de bonne atrempeure
Tieus est lestat demanature
A nuli ne fais maisement
Qui me prent resonablement
Des vins blans net on pas meilleur
J'ai force bonté et coulour
Ma couleur tieing toute ma vie
Vin d'aucerre uintost roussie
Len me puet totes par mener
Et sans honte demener
Megarde len .ix. ans ou .x.
Lan ma bien esprouue jadis
Mes vin d'aucerre tost de chiet
De sa bonté ainsi li chiet
Si di ce pour moi et largue
Que li vins qui ne seremue
Est meilleur et plus couenable
Que celui qui nest pas estable
Vin de gascoigne sa couleur
Nest pas de petite valour
Les autres vins fet honnorer
Quant de soi les veult coulourer
Force donne aide et confort
Et dun vin foible fet .i. fort
Il a de vin plaine sustance
Il nourrist sans faire grevance
Aus testes est bons et au flanc
Et du rouge ya et du blanc
Chascun bonne nature engendre
Si doit on pour eulz le droit rendre
En nul temps ni en nule seson
Il nest mille comparoison
De clameci contre gascoingne
Et ne vers nest cunne fussee
Gascoigne est une grant contree
Qui mains lieus honneure souvent
Clameci nest cun pou de vant
Gascoigne est par terre et par mer
Largement la doit on amer
Lan la bien partout esprouue
Gascoingne alen partout trovee

Avecques atort arepris
Rochelle quitantadepris
Que len la va de partout querre
Chascun si len clot et len serre
Car il nest pas agarconner
Nen ne la doit quaus bons donner
Elle cure cors et netie
Siquil ni demeure pontie
Mauvés vent mauvese fumee
Bien a sa bonté esprouuee
Elle tient le cors sannement
Presant en son fet hautement
Pour les grans seigneurs len salache
Elle est du lignage garnache
Qui est un des grans vins du monde
Il nest qui contre li responde
Et celle est sauoureuse et sade
Dont elle gart le cors malade
Enfait elle pour ce a blasmer
Nannil miex lendoit on amer
Cras vins aspres rudes et gros
Doivent il avoir pris ne los
Nanil mes ceus qui doucement
Entrent et profitablement
Euurent doient le jor avoir
Devant toute gens de savoir
Nanil sages hons de valeur
Ne doit jugier selonc couleur
En la couleur con a veü
Est on bien souvent deceu
Des iex ne boit en mes debouche
Or te tourne aucerre orte couche
Qui fat doloir et cors et testes
Et les courrous et les tempestes
De toi ne doit on faire conte
Tu fes les gens aler ahonte
Par ton mal par ta mauvestie
Fes tu mainte gent dehetie
Mes qui veult bien sentance rendre
Il doit a la verité entendre
Porce requerons orendroit
Sus ce que len nous face droit
Et que par droit len iregarde
Quar il nous plest et si nus tarde
Que la sentance en soit donnee
Et la cause ici termine

En dementres que propossoient
Et que santance requeroient
Vin de saint porcain est sailli
Et durement les asailli
Et atoutes les .ii. parties
A comancie grans enuaies
Et dit foi que doit saint antoine
Ples fetes de la chape au moinne
Na vous nauons ne nest lonneur
Mes amoi qui sui le greigneur
Des vins et li plus reclames
Et des greigneurs seigneurs ames
A la court de pappe et de France
Sus tous vins aige laudience
Selon a donne la couronne
Force ai sutancieuse et bonne
Dont je fas les gens lessier
En joie et en feste drecier
Cr je sui nez de bonne branche
Qui nest trop rouge ne trop blanche
J'ai la bouche j'ai la couleur
Nus hons ne puet trouer meilleur
Oeil de perdris cest mon viaire
A meilleur couleur ne puis traire
Que me puet en plus demander
Toutes tables fis amender
Je sui bel bon et gracieus
Je fas rire et cuer et euls
De ce ne me pue nus desdire
Et auroyaume et alempire
Sui je des greingneurs conneu
Chascun le set qui ma beu
Que touz jours ainsi ai esté
Que j'ai la souuerainnete
Se nul men vouloir desmentir
Mon povoir li ferai sentir
J'ai vousins amis et parens
Qui de ce me seront garens
Dieus d'amours vous ledeuez croire
Quar la chose est partout notaire
Et dautre que de vous lesauez
Qui souvent demoi but avez
Pour ce nommes sui saint porcain
Car je sui saint bon .cleret sain

Quant vin francois ace oï
Ne sen est pas moult esioi
En place saut et recommance
A demener grant noise et tence
Trop ce dist il sui esbahis
Quentre vous vins en mon pais
Devant moi et en ma presance
Lonneur voulez avoir en france
Mes soit ou ne soit vostre pois
Vo reson ne valence .ii. pois
Pour home tenir fort et ferme
Et droir et raison nous aferme
Que toutes choses sont criees
De Dieu faitez et ordenees
Ceste raison ai amene
Car je sui trop miex ordene
Et la force ai miex atrempee
Resonnable et amesuree
De li cieus goust et savour
Plus que qui veult avoir honneur
Chascun me desirre atenir
Quar je puis trop miex maintenir
Cors en sente d'omme et defame
Quar je fas cepor quoi sui fet
Sans anului faire mesfait
Chascun veut santé pes et joie
Et je ces .iii. choses en voie
Sencte pes et joie atous temps
Fais et li autre font contens
Si ne doivent estier honnore
Mes detous doi estre ennore
Quant leur foles iniquites
Amende moi ladignete
Apartient loneur en demande
Quar leur maus par mon sens amende
Sus ors resons doit prendre
Bien le maideront a desfendre
Tuit cil vin qui sont un voisin
Freres oncles parant voisin

Quant liaue a entendu le plet
Sire Diex d'amours sil vous plest
Oiez moi et faites raison
Grant noisse a en ceste messon
De ces vins et de ceste descorde
Il ont bien gaaingnie la corde
Par leur mauvestie de grant temps
Il font et noisses et contens
Omecides et roberies
Et assés de ribauderies
Assez font nestre de difames
Prendre les filles et les dames
A bonne gens et apredommes
Et despendre d'argent grant somme
Et riches povres devenir
Et souvent en honte venir
A mourir demauuesse mort
Maint preudomm par vin sont mort
Et en sont de venus a honte
Et en cor de moi ne font conte
Ne ne me gaignent reconnoistre
Et si ne puent sans moi nestre
Ne venir afrutefiance
Et me laissent par leur bobence
Et par eulz sui ge des prisee
Ja par moi ni ere commenciee
Ne sera noisse ne mellee
Homme occis ne fame crauentee
Ne riches povres ne sera
Ja par moi mal ne sefera
Les cors et les dras je netie
Et par moi le blé feutefie
Les arbres et les prés arouse
Quan qui de terre ist me goulouse
Je fas moulins meudre a pooir
Je fas poissons cuire et lauer
Tel office ai et tel mestier
Que chascun a demoi mestier
Je porte nes dromons et barges
Qui sont belles grandes et larges
En moy prant on maint bon morsiax
Harens poissons et cras oissiaus
De moi sont li potage cuit
Qui na du vin si com je cuit
Puet bien de moi boire a son aisse
Il nest riens qui nait grant malaise
Se je li fail a son besoing
Par tout le monde pres et loing
Et gens et bestes mors seroient
Se de moi secouru nestoient
Et pour ce garde vous prenez
Que leur folies ne prenez
Et leur orgueil weillies abatre
Devant vous se veullent esbatre
Nest ce bien grant possescion
Quant de moy ne font mille mencion
Sans moi nus hons ne porroit vivre
Cil font fol et mauvés et yvre
Qu'il les crien nen doutes pas
Il en vendront du trot au pas
Si deues leur orgueil refraindre
Le mal ont nen ne les doit plaindre
Car qui le mal fet et presante
De tel los doit avoir tel vente
Et de si haut si vas venir
Les terres doit on maintenir
Len doit les humbles esleuer
Et lorguilleus mauvés grever
Sus ces resons que je propose
Rendez moi droituriere chose
Et ma grant souuerainnete
Ainsi com tous jours ai esté
Moy teingniez en juste sesine
Quar reson et droiture si encline

Quant li Diex d'amours  la nouelle
Oÿ: son conseil apelle
Vin grec et le vin degranache
De leur conseil point nese chace
Vin de chipre et vin muscade
Y vindrent quant furent mande
Et vins rinois qui la sur vint
Au conseil estre li couvint
Pour ce que touz seul ne fu nie
Soupecon ausi de partie
Ne par deca ne par de la
Le Dieu damors les apella
Toute la cause adont leur moustre
Sur ce plet grant chose monte
Ceans a grant foison de vins
Ce poisse moi quant je iuins
S'il se fussent entre tuez
Ien fusse moquiez et huez
De chascun qui siet sus son sueil
Se je de vous nai bon conseil
Trop mal sen yra mon afaire
Je ne cuide avoir afere
Qua .ii. parties seulement
Or faut fere a tous iugement
A fere a saint porcain avons
Dont la bouche souvent lauons
Quar il es moult meschiers amis
Et je ne mestier danemis
Se je weil faire son vouloir
Liautre me feront doloir
Et dun autre certainement
Vins francois par le sagement
Et si est en sa seignorie
Dont il avra plus fort partie
Et miex en sera deportez
Biaus seigneurs se me confortez
Et conseilliez en verité
En ce cas de pesiblete
Car je vous di et vous creante
Cest ce qui plus men espouente
Ne merveilles nest ce me semble
Sapelle vous ai touz ensemble
Donnes moi conseil auenant
Grant mestier en ai maintenant
Et de li aue que je dirai
Ne comment iaue partirai

Tout ainsiques cest conseilliez
Le conseil fu lors esueilliez
Qui bonement le conforta
Et tel conseil li raporta
Comme por veü bien et gent
Sire ces vins sont grant gent
Moult de manieres de vins sont
Quan de partir moult se combatront
Et la guerre trop grevera
Qui tost ne les a cordera
Et pour ceste guerre acheuer
Veil leur entr'eus pes ordener
Car s'entr'eus ne faites acort
Vous naures vin foible ne fort
Mes atouz jours seront sechiez
Et se seroit moult grant meschiez
Ceseroit aupais lamort
Bon compaingnon seroient mort
Quant vins ne porroient venir
Et pour vous enestat tenir
Deuez liaue avoir aamie
Viure sans lui ne poez mie
Par li vous vient toute richesce
Honneur valeur pris et noblesce
Tout avoir toute manentise
Pour ce la tenez afranchisse
Quar sus tous a force et poisance
Avoir devez en li fiance
Quar il nest riens ou cil senbate
Que ne mete jus et a bate
Il nest vin tant soit fort vmonde
Sel si met quel nel confonde
Pour ce ligrant et li meneur
La doutent et portent honeur
Et dautre pert se vin parnage
Ne venoit ce seroit la rage
Trop en auons defaut eü
Dont le pais est deceu
Puis que mestier avez deceus
Metes pes et acort entreus
Tout ainsi le conseil li dist
Li Diex damors li a lors dist
Venez avecques moi tantost
Lassus u pales ci fist tost

En la sale en est retornez
Ou noblement fu atornez
En haut sa sist en sa chaiere
Son conseil fist prés de li trere
Si les apelle enceste guisse
Seigneurs avous tous redeuise
Que tous pains sont bons et tous vins
Vous estez parens et voissins
Si ne deuries anul temps
Avoir ne courrous ne contens
Je di et siest maraison
Chascuns est bons la seson
Et si vous di en loiauté
Que chascun sespeciaute
A de bonté quautre na nie
Sinen devez avoir envie
En bon vin souent moult  bien faut
Sedont .i. autre nadefaut
C'est selon les complecions
Et des gent et de ioe et de regions
Des vint chascun est bon sanz doute
Qui entemps et perdroit en goute
Chascun a son especial
Mes liaue a .i. droit communal
Partout s'espant partout se met
Detoutes chose s'entremet
Chascun en a nesesiti
Pour ce est il droit equite
Quan ces lieus soit bien gardee
Et de touz estas honnoree
Or soiez ensemble aliez
Et em pez reconsiliez
Quar quant a verité retaire
Tous estes bons et nescesaire
Chascun de vous ensa seson
Entramez vous seingneurs baron
Tous empes comme amis serez
Et en joie ensemble buurez
Li vin qui cest acort oirent
Pes et amour ensemble firent
Et puis ont sanz iaue beu
Ainsi fu leur contens cheu
Plus sentramerent que devant
De pou de pluie chiet grant vant
