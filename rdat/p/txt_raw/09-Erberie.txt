Seigneurs qui ci estes venus
Petit et grant ionnes et chanus
Il vous est trop bien avenu
Sachiez devoir
Je ne vous weil pas decevoir
Bien le pourres apercevoir
Ains que men uoisse
Asees vous ne faites noise
Si escoutez sil ne vous poise
Je sui .i. mires
S'ai esté par divers empires
Du caire matenu li sires
Plus d'un esté
Lonc temps ai avec li esté
Grant auoi i'ai conqueste
Mer ai passe
Simen reuing par lamoree
Ou j'ai fet moult grant de moree
Et par salerne
Par burienne par biterne
Enpuille en calabre en luserne
Ai herbes prisses
Qui de grant vertu sont esprises
Sus quel que mal que soient mises
Li maus senfuit
Jusqu'a la riviere qui brint
Dun flun despierres jor et nuit
Fui pierres querre
Prestres iehan ja fet guerre
Je nose entrer en la terre
Je fui au port
Moult riches pierres en aport
Qui font resusciter le mort
Ce sont ferrites
Rubis. iagonces marguerites
Grenas stopacez
Et tella cpms et galagaces
Demort ne doutera manaces
Cil qui les porte
Fox est quise desconforte
Na garde que lieures len porte
S'il se tient bien
Sina garde de bai dechien
Ne de rechan dasne ancien
S'il nest couars
Il na garde detoutes pars
Charbon ne los et garolas
Qui sont tuit inde
Herbes a port des desers d'innde
Et de la terre lincorinde
Qui siet sus londe
Esquatre parties du monde
Sicomme il tient alaroonde
Or me crees
Vous ne savez cui vous uees
Tessiez vous et si vous sees
Veez merberie
Je vous di par sainte Marie
Que ce nest mie ferperie
Mes grant noblece
A pou depainne
De toutes fieures fors quartaine
Garis en mains d'une semainne
Ce nest pas faute
Et si garis de goute fautre
Ja tant nen ert basse ne haute
Toute la bat
Se la vainne du cul vous bat
Je vous en garrai sanz debat
Et de la dent
Garisie trop apertement
Par .i. petitet doignement
Que vous diroie
Oez comment ien confirai
Ja auconsire ne mentirai
Cest sans riote
Prenez sain de la marmote
De la merde de la linote
Au mardi main
Et de la fuelle du plantain
Et de lestront de la putain
Qui soit bien vielle
Et de la poudre delestrille
Et du rouil de la faucille
Et de la laine
Et de lescorce de lauaine
Pilee premier jor de semaine
Sien feres
.I. plastre et du jus lauerez
Ladent. lemplastre meterez
Desus la ioe
Dormez .i. pou je le vous loe
Sau lever nia merde ouboe
Diex vous destruie
Escoutez si ne vous ennuie
Ce nest pas jornee de truie
Cui poez faire
Et vous cui lapierre fet brere
Je vous en garrai sans contraire
Se gi mes cure
De foir eschaufe de routure
Garis je tost adés mesure
A que qu'il tourt
Et se vous savez homme sourt
Faites le venir a ma court
Ja iert touz sains
Onques anul jor noi mains
Se Diex me garist ces .ii. mains
Qui lorra ja
Oez ce que len mencheria
Ma dame qui men voia ca

Belles gens je ne sui pas de ces povres preescheeurs. ne de ces povres herbiers. Qui vont par devant ces moustiers a ces povres chapas maucousues qui portent boites et saches. et si estandent un tappi. Car tiens vent poiure et comminet autres espices qui nont pas autant desaches comme il ont sachiez que de ceulz ne sui je pas ains sui a une dame qui a a non madame crote de salerne. qui fet cueurechiez de ces oreilles et les sourcilz li pandent a .ii. chaannes dargent par de sus les espaules. Sachiez que cest la plus sa ge dame qui soit es quatre parties du monde. Ma dame si nous en voie en diuerses terres et en divers pais. En puille en qualabre en tosquane en alemaingne en sessoingne en gascoingne en terre de la bour por occirre les bestes sauvages et pour trere les oingnemens pour doner medecine aceus qui ont les ma ladies es cors. Madame sime dit et comanda que en quel lieu que je uenisse. que je deisse aucunne chose si que cil qui fussent en tour moi ipreissent bon essemple. et pour ce quelle mefist jurer sus sains quant je me parti de lui. Je vous aprendre agarir du mal des vers se vous se voulez oir depar Dieu aucuns me demandent dont li ver viennent. Iel vous fais asavoir qu'il viennent dediuerses viandes reschaufees et de ces vins en fustez. et les autres si se contienent escors par chaleur et par humeur. Car si com dient li philosophe toutes choses en sont criees et par ce si vienent li ver es cors qui montent iusquau cuer et si font mourir d'une maladie con apelle mort soubitaine. saingnies vous que Diex vous engart touz pour lamaladie des vers garir auos iex laueez auos piez la marchiez lameillor herbe qui soit esquatre parties du monde. Cest larmoise. ces fames sen sainent le soir de la saint iehan et en font chapiax en leur chiés et dient que goute nauertin ne les puet prendre nen chief n'en bras n'en pié n'en pain. Mes je me merueil quant les testes ne leur brissent et que li cors ne rompent parmi tant alerbe de vertu. En celle champaingne ou je fui nez lapelle lan marreborc qui vault autant comme lamere des herbes de celle herbe penres trois racines .v. fueilles de sauge .xx. fueilles de plantain batez en .i. mortier de cuiure a .i. pesteil defer desiunes vous du ius par trois matins garis seres de la maladie des vers. Or ostez les chaperons tendez les oreille regardes mes herbes que ma dame en cest pais et en ceste terre et pour ce quele veut que li povres ipuist avenir ausi bien avenir com li riches Elle me dist que je en feisse denree. Quar tiex a .i. denier en sa bource qui nia pas .v. sous et dist que je preisse .i. demer de la monnoie qui couroit elpais et en la terre ou je nen roie aParis .i. parissi a orliens .i. orlenoiz. a estampes .i. estampoois. a bar .i. barrois. a uiane .i. uianois. a cloermont .i. clermon dois. adylon .i. diionnois. a mascon .i. mascoins. a tors .i. tornois a troies .i. treessien. a rains .i. rencien. a.prouuins .i. prouenoisien. a miens .i. moucien. a arras .i. artisien. pour du pain pour du vin avec moy pour de lauaine amon roncin. Car qui dautel sert dautel doit vivre. Et je di que sil estoit si povres ou homme ou fame qui n'eüst point dargent. venist avant je li présteroie uns li quars ne soit pour lame de son pere et de samere en remission delor pechiez. Ces herbes vous ne meniurez pas. Car il na si bon buef en cest pais ne si fort destrier que sil en avoit ausi gros comme .i. pois sus la langue qu'il ne mourust de male mort. tant sont fors et ameres et cequi est amer ala bouche si est bon aucher vous les me metres .iii. jours dormir en vin blanc se vous nauez blanc prenez vermeil seuous nauez vermeil prenez chastain. Se vous nauez chastain prenez de la belle yaue clere car tiex a .i. puis deuant son huis qui na pas un tonnel de vin en son hostel. Si vous en desgeunnerez par .iii. matins se vous ifailliez .i. prenez autre se vous ifailliez le quart prenes lequint car se ne sont pas charroi. Et je vous di par la passion dont Dieus maudist corbacas le juif qui forga les .xxx. pieces dargent enlatou d'abilant a .iii. luies de Jerusalem dont Dieus fu vendus que vous serez gueris de diuerses maladies et dediuers malhains de toutes fieures sans quartaines de toutes goutes sanz palazine denfleure du cors de la vaine de cul selle vous debat car se mes peres et maniere estoient auperil delamort et il me demandoit lameilleur herbe que ieleur peusse donner je leur donroie ceste.