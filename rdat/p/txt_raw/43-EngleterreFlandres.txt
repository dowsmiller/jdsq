Par la grant fraude et barat qu'il furent
Si qu'ilz la grant bretaigne pourprirent
Dont encor ont entention
Mais nier lui fait bien mention
Que de bruch encore vendra
Qui la grant Bretaigne tendra
Et c'est bien droit avec raison
Car barat en toute saison
Tous jors doit cunchier
Son mestre
Car d'eulz veult
Qu'ons nez ou a nestre
Ne tiegne regne ou croce
Ou mitre
Puis qu'il ne le tient
A bon tiltre.
Et contre son seignor rebelle
Or ooz chose non nouvele
Moult ont englois pense d'ouvrer
Comment poissent recouvrer
Normendie anjo et gascoigne
Maint fil y ont mis en quenoille
Mais il nel porent desuuidier
Car deceu sont par cuidier
En la fallace dacadent
Qui toute en eulz est euident
Moult remaint de ce que fol pense
Car d'eux tout fait
Et tout despense
Por ce n'ont peu gaaignier
Car .i. pense .i. autre a nier
Richart henri et edouart
Qui mie ne furent coart
Ne de proece ainsiques lente
Mistrent moult a ce leur entente
N'a fin n'en oirent avenir
Bien devroit de
Ce souvenir.
Au roy engles ore en vie
Sages d'autrui fait se chastie
Se sages dont est si s'avise
Qu'il n'entrepregne
Fole emprise

De soy folement destrengier
Car tel se cuide reuengier
Il croit son domage et sa honte
Gentilz roys et de valois conte
Ne croi pas tout ce com te die
Partout a fraude et tricherie
De biaus parlers pluiseurs recoit
Souvent prent on
En son cuer recoit
Tel qu'il le traist.
Et sousplante
La seraine doucemen chante

Li englois portent simple face
Et prometent mais quiers qui face
Tiens toy dont roys
En ta saisine
Ne por biau parler
Ne t'enclinne.
A gent q⁄ de cuer est doubliere
Pense des fais ca en arriere
Et que le monde pas
N'amende
Se li rois englois
Te demande
Ce que tiens aquis
En gascoigne
Fais ton profit
Fai ta vergoigne
Et ne veules apeticier
Ton droit ne a toi alicier
Qui ne veille ton bien acroistre
Tu pues bien savoir
Et congnoistre
Que englois enc
Francois n'ama
Male dragie entr'eulz y a
Hui sont en pais
Demain en guerre
De tel matire est engleterre
Por ce est il que la gent nee
Ne puet avoir ferme pensee
En .i. estat point ne seiorne
Et tous jours a
Funge retourne
Contre francois
Meismement
Riens n'i fault foy
Ne serement.
Mais bien tenir ne les vaudront
Trestout ainsi le vous feront
Des pais y aras tu souvent
Qui ne tendront foy ne couvent
Car mal tailliees et cousues
Tele pais ne sont pas tenues
Des anglois ou il n'a fiance
Or sachiez dont
Roys sans doutance
Que tant comme englois te sauront
Prez d'eulz que pais
A toy n'avront
Ne ne te donront couvenant
Por coy penses duremant
Aquerir ne ja ne le lesse
Se cause et raison as expresse
Qu'englois ne facent
Leur devoir.
Fai leur tantost aperceuoir
Que gascoingne est
De toy tenue
Soit ce n'est pas descouenue
Et te fais seigneur droit clamer
De tout ce qui est deca mer
Soit la mer borne
Et desseurance.
De l'engleterre et de la France
Car nul qui atent que soit fait
Tu n'avras bonne pais de fait
Ne doit avoir succession
Au lis n'aver li portion
Liepart por ce qu'en auoutire
Il prent sa sustance et matire
Non fait aussi que le lyon
Qui ne garde discretion
En son sexe corporelment
En parlant esperitelment
Tel ne sont mie possesseur
N'estre ne doivent successeur
En chose de la fleur de lis
Estre puet que tu qui ce lis
Pour roy demander
Ne porroies.
Et je te pri que sus ce m'oies

Quant le liepart a lyon cure
En lieux a par deca demeure
En fait de generation.
La prent le lyepart nacion
Dont fault de ceulz
Que liepart n'esse
Que le lyon ou lyonesse
Se mefface en part ou en parde
Et par tel meffait les regarde
Que le liepart ainsi compose
Faire bien ne puet ne ne post
Ne ne porra quant sa nature
Vient d'auentreuse
Maisfaicture.
Engleterre les liepars porte
Le lyon a flandres raporte
Ces .ii. en leurs seigneurs
Mespristrent.
Quant les assaillirent et pristrent
Leurs seigneurs
Sires des natures
Comme traitres et pariures
Et les teinrent en prison
En ce appriue lor mesprison
Et leur auoutire malvaise
Dont il ne fait pas com se taise
Ainsi dengleterre et de flandres
Auons nous veü les esclandres
Contre leur seigneur primerain
Et puis contre le souverain
Le roy de France le greigneur
Des regnes temporel seigneur
Et quant vers li ont si meffait
Ne doit estre acort
Jamais fait
Que par leur grant iniquite
Il ne soient desherite
De ce qui est du lis tenu
Se ce mot roys as detenu
Que je r'ai dit en po de glose
Et par ce raison as et chose
Que tel lyon et tel lyepart
Plus ne traie
De ceste part
Angleterre de la se uengne
De ca seignorier
Ne viengne.
Flandres ausint
Deca soit vostre
Que tiens n'y aient li auoltre
Car qui autrement le fera
Pars qui durera n'i sera
Mais passera chascun
Son temps.
En celes noises et contans.