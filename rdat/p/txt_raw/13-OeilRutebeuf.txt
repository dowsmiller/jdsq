N'escouvient pas que je vous conte
Comment je me sui mis a honte
Car bien avez oï le conte
En quel maniere
Je pris ma fame derreniere
Qui belle ne gente ne iere
Lors nasqui paine
Qui dura plus d'unne semaine
Sicommanca en lune plaine
Or entendez
Vous qui rime me endez
Comment je me sui amendez
De fame prandre
Or nai quangagier neque vendre
Et tant afaire
Et tant dami et de contraire
Que qui le vous voudroit retraire
Ce durroit trop
Dieus ma fet compaingnon iacob
Il ma tolu a .i. seul cop
Ce que iamoie
De lueil destre dont miex veoie
Ne voige pas aler lauoie
Ne moi conduire
Ci a doleur dolente et dure
Neis miedi mest nuit oscure
De celui oeil
Et si nai pas quanque je weil
Dequoi parfondement me dueil
Cest mon damage
Ne sai se safait mon outrage
Or deuendre sobres et sage
Aprés le fet
Et me garderai de forfet
Mes ce que vaut quant ce est fet
Tart sui meus
A tart me sui aperceus
Quant iesui en viez las cheus
Cepremier an.
Me gart ce Diex en mon droit sen
Qui pour nous ot paine et ahen
Et me gart lame
Or a denfant geu ma fame
Mon cheval cest brissie la jambe
A une lice
Or veult delargent manorrice
Qui me destraint et me pelice
Pour l'enfant pestre
Ouil reuenra brere en lestre
Ice seigneur. qui lefist nestre
Lidoint cheuance
Et lienuoist sa soutenance
Et me doint encore alegancece
Quaidier lipuisse
Et que miex son vivre litruisse
Et que miex mon hostel conduire
Qui je ne fes
Se je mes mai je nen puis mes
Car je nai dorgaine ne fes
En ma meson
De buche pour ceste seson
Si esbahi ne fu mes hon
Com je sui voir
Nonc mais ne fui amains davoir
Mes hostes veut largent avoir
De mon hostel
Il doit bien avoir non hostel
Celui du roy nest pas itel
Miex est paie
Et gen ai pres que tout hoste
Et si me sont nu licoste
Contre liuer
Dont trop me sont changie liuers
Cil mal mesont durs et divers
Auers quenten
A po ne fol quant gi en ten
Ne mestuet pas tener enten
Quant me merueil
Me tenue assez quant me resueil
Sine se se je dors ou veil
Ouse iepens
Quel pert jepreingne mesdespens
Dont je puisse passer cetemps
Tel siecle aigie
Migage sont tuit engagie
Sime sui tout des menagie
Car gai geu
.III. mois que nulle nai veü
Mafame ra enfant eü
.I. mois entier
Me rageu sus le chantier
Et je iesoie entrementier
En l'autre lit
Ou ja voie po de délit
Onques mes mains ne ma bellit
Gesir que lors
Car ien sui demon avoir hors
Et sen sui mehaignie du cors
Siquau fenir
Li mal ne seuent seul venir
Tout ce mestuet a avenir
Cest avenu
Que sont mi ami deuenu
Que je avoie si pres tenu
Et tant ame
Je croi qu'il sont moult cler seme
Iecroi le vent les ma oste
Lamor est morte
Ce sont amis que vent enporte
Et il ventoit devant maporte
Ses enporta
Onques nus ne mi comforta
Ne riens du sien ne maporta
Ice maprent
Qui auques apriue leprent
Et cil trop atart serepent
Qui trop amis
De son avoir afaire amis
Qu'il ne sont en tiers ne demis
Ami secourre
Orlere dont sont Fortune courre
Si pensere de moi rescourre
Si jel puis faire
Vers les prodesommes doi traire
Que sont cortois et de bonaire
Et mout nourri
Mi autre ami sont porri
Je les en voie amestier ourri
Et si les les
Car ondoit bien fere son les
Et tel gent lessier enreles
Sans reclamer
Que il na en eulz riens que mer
Que len deüst amour clamer
Or pri celui
Qui .iii. parties fist de lui
Qui refusser ne set nullui
Qui le reclainme
Que seingneuret amie le clainme
Et qui ciex tente que il ainme
Qui ma tente
Que il men voit bonne sente
Si me face sa voulenté
Mes sans derroy