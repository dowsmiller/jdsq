Se chascuns cuers pensoit a la souffrance
Que li Filz Dieu por pecheours souffri

et regardast si grant humiliance.

dont nous sommes rachete et nourri.

Vierge toustanz servie sanz nul. si.

series dou moult grant contraire.
Car en vos beneois flans
fu prise pour nous refaire.
char humainne et sans

Don sai je bien et tele est ma creance

que Diex et homs vierge de vous nasqui.

et tot ce fist par rieule d'ordenance
vraie acomplir que prise avoiten li.

Quant il de vous pour le pechié issi.

d'Adan et se voult estraire

sanc et sueur souffranz
de se cors pour exemplaire
moustrer d'i estre amans.

Et aprés ce dame de grant poissance.

se benoite chars. le vendredi

a l'estake batue tenre et blance

fu cruelment et tout ce consenti.

et puis souffri plus assez dont je di.

ke s'il ne le vousist faire.
pour pecheours meudians.

li mondes fust en grief haire
En ynfier manans.

Bien nous refist par vraie ramembranche.

et par sa mort k'aprés en croiz senti.
quant consenti que Longis de sa lanche.

N'avra son cuer et son costé ouvri.

puis seurent trestout li anemi.

ke li roys de noble affaire.

yroit et en moult brief tans.

tous ses amis d'infer traire.

comme tous poissanz.

Dont seut deffi sanz doutanche.

le benoite mort les abati.

Or li pri jes. fleurs de toute honnourance

pour tout le mont et proprement pour mi.

Car vos doulz filz qui onques ne menti.

dist et che nous doit bien plaire.
ke nus pechierres si grans
n'est. k'il n'ait cuer debonnaire

d'i estre pardonnans.

Dame ki touz cuers esclaire.

touz les mescreans

welle a nostre loy atraire

dieux sans fin durans. courounee a valenchiennes.

Plaisans desirs et espoirs de merchi

et boine amours ki me tient compaignie

me fait chanter et avoir cuer joli.
et s'amours fait que dame ai choisie.

D'onnour de sens si garnie

et de si faitich atour.

ke tout ai mis sanz retour

cuer et cors en sa baillie.

Amours set tant et puet et vaut de li

k'ele seur touz a tele seignourie

c'un diuers cuer fait a .i. autre ouni.

et d'un acort amer sanz vilonnie.

et sa plus bele maistrie.

Car toute amors sanz sejour

est en chascun cuer d'onnour.

et en touz a une fie.

Ainz par servir amans ne deservi

par nul trauail k'a li fust otroije.

joie d'amours s'eskiet il bien ain

quant amours voit k'ele y est emploie.

k'ele avoit li fait amie.

sanz plus de joie en .i. jour.

k'il ne porroit de doulour

endurer toute sa vie

Dont ont cil tort de qui il est iehy.

k'en amer ait angoisse ne hascie.

car tant sont douz li mal a cuer d'ami.

k'a l'endurer li joie mouteplie

et com plus mercis d'etrie.

tant avra joie greignour.

Car plus porte grant savoir.

li dons quant dame l'otrie.

Dame d'onnour lues ke premiers vous vi.

Je piercich bien k'a moi n'a feroit mie.

D'amer si haut k'a vous mais contre mi
fu li miens cuers et fist pour lui partie.

et dist ke seroit folie

de resoignier vo valour.

Car de servir boin seignour

desierte a double est merie.

A me dame iert envoie.
Mes chancons par boine amour.

Car je sai bien de meillour

de li ne puet estre oïe. couronnee a valenchiennes. moult m'esmerveil d'acuns k'ai oït dire.

ki ont amet or ne pueent souffrir.

ke nus cuers aint. ainz ne font fors despire.

Les amoureus Mais mes cuers assentir

ne se porroit nulement

c'onques de bien amer talent.

cuers ki sanz fin ne veult amours servir.
Et ses serjans amer en com

De touz biens scet chius le meillour eslire.

asoi ki siert amours ch'est sanz mentir.

k'amours les siens d'onneste si atyre.

c'on les puet bien de touz autres coisir.

au parler courtoisement.

Et s'aucuns maint en si fol errement

qu'il ne veille d'amours parler oir.
S'en laist au mains vrais amans conuenir

Douche occoison de chanter et de rire

a vrais amans et de li maintenir

joliement et s'aucuns est en yre.

faute d'amours le fait en chou languir.

Sen tans en folour despent.

et chius en bien ki aimme Loiaument
cuers sanz amour ne puet joie sentir.

la ou amans s'a de quoi esioir.

Amours en li seruant nului n'empire

tant soit k'aucuns ne puis mie avenir.

a kiedefois a chou ke il desire.

ne doit il pas pour chou amours hair.

s'il sen plaint n'aimme il noient.
Car ki n'aroit d'aie seulement.
fors ke de bonne et bele .i. souvenir.

se doit teus biens a amant abelir.

Ce me semont d'amer sanz contredire.

si loiaument ke ja n'en quier partir.

Or veille amours que je puisse souffire

acheli qui par ses vairs yex saisir.

me vint amoureusement.

tres dont ke resgardai premierement
Son douch maintien sage pour en asprir

cuer d'onnour faire et de visses fuir.

A ce joli pui present fach de mon chant

amours en son couvent

ou non madame en qui amour queillir

me fait le sens de ma chancon furnir. pleüst amours que li mondes fust teus.

k'il fu jadis. quant je premiers amai.

dont aroient boin tant li amoureus.

or n'en ont point dont moult sui en esmai.

Car il n'osent hui est li jours amer.

Et s'il aimment chascuns en veult parler.

pour chou n'avra jamais ce m'est avis.

saison a point amie ne amis.

Or est besoins que chascuns soit si preuz

qu'il puist tenir d'amour le chemin vrai.

S'il ot parler estre ne doit honteus.
Ainz doit juer avec chiaus sanz delai.

ki se painnent de li a destouber.

ainssi puet on lui et autrui garder.

Li sages vit entre ses anemis.

Ou li sos est entre les siens mendis.

Ensement va li mondes ki n'est preus.

pour ce me sui apensez ke g'irai.
en aucun lieu querre eur touz fins seus.

S'il plaist amour seruiche trouuerai.
encore sont amies a donner. c'est biaus miroirs por mi reconforter.

Car teus est bien en son lieu escondis.

ki est amez en estrange pays.

Quant je venrai ou paus serai conneus

sens et honnour de maisnie tenrai.

Et se je voie k'aie pau en ces deuz.

d'umilite mon despensier ferai.
Ch'il troi porront bien l'ostel gouuerner.

Servir amours et les siens osteler.

Et s'avec yaue vient descendre mercis
De joie iert touz li couuens raemplis.

Frans cuers loez des sages enuieus.

Mais non pour quant boin cuer porte vous ai

en desirrant que vous peusse anter.

Et quant je truis doucheur si prés d'amer.
ke ne vous voi et si en sui adis.

Dont seroit bien li veoirs paradis.

Amours veilliez moi de tant conforter.

ke j'aie lieu de ma dame esgarder.

Car je sai bien se je voi son douc vis.

Miex m'en sera tant com je serai vis. canchon amoureuse couronnee a valencienes se li grasce d'amours n'enluminoit.

cuer de dame plus que seruirs d'ami. Il m'est avis mains a mains periroit.

car ainz nus homs ne deservi merchi.

Dont puis c'amours m'a d'enfanche garni.

de che noble entendement.

Servir le veul et proijer par fianche.

k'en amourer puist bele et boine et franche.

Dont je sui pris douchement.

Car boine amours qui tout set et tout voit

m'a bonnement par se grasse norri

de se vertut folz est qui chou ne croit.

Car tout amant sont soutenu par li.

Il pert a chou qu'il sont net et ioli

par desirs uiuent. douche merchi

si ke ja fole erranche n'iert en ami

car il vit en plaisance.

d'espoir ki merite rent.

Dont en amer el ne conques

fors que l'espoir dont amant sont hardi.
en faire honnour doit on amer par droit.

car sans amer ne sont nul enrichi.

de noble honnour ne de joie autressi.

ki durer puist longuement.

Dont wel manoir en le noble franchise

de bonne amour ki de douche substan

me paist et tient en jouvent

Dame il n'est homs ki vo biauté verroit

ki cuer et cors m'a de joie esbaudi.

Ce m'est avis qui tenir se porroit.

De vous servir sanz plus demander i.

pour moi le di ki n'ai voloir enmi.

car amours ne le consent

de plus touuer ke j'ai car souffissan

prench en desir et en douche esperanche.

Dont amors soustient se gent.

Fleurs d'onneste ou tous biens se conchoit.

gens cors parfais a boine eure nasqui.

ki vos sougis tout son vivant seroit

car en vëoir vo cors ke j'ai coisi.

sont maint fol cuer de grasse raempli

Si ke je doi liement
servir amours par vous car pourueanche

y prent mes cuers de sens et d'ouneranche

pour courtoisement.

Oe pri amous ke ja n'aie aleganche

De sen mal ke mes cuers sent. estriuee sote chancon a valenchienes.

Pour le reuiel que je vi demenet.

De dame euain awan en le cauchie.

Me vint lancier amours si fort hurter.

k'il m'en connuint amer dame soufie.

Dont li wihais. sachiez ne faurra mie.
Mais ke ioir puisse de son gent cors.

Car d'un viez sach li fera wardecors.

Je li ai dit s'ele me veult amer.

ke lues errant que l'arai fianchie

ke moi et li ferai je pour mener.

seur .i. beniel et en no compaignie

ara viestut mainte viese quirie
Et maint flassart trainant par les cors.

Dont au huer sera granz li depors.

Je me douch moult chiertes de l'assoter.

ainz ke l'amours soit de .ii. bastie.

car tres ier soir me vint on raconter.

ke ma dame iert seur moi toute esragie.

et tout pou chou ke je deue une fie.

Avoir escrit en sen huis par dehors

chaens n'entre hons ke ne crie ahors.

Mais pour sen chier .i. petit rasseuser.

li dis orains tres douce renuoisie.

C'or me laissiez .i. petit triskoter.

et je ferai trop pis une autre fie.
Et ele dist ienel te pardoins mie.

Se ens ou lit n'en est fais li racors.

S'amaisse miex ke piecha fusse mors.

Diex ki porroit vir sans espoenter.

le douche riens quant elle est desloije.

et d'un seul brac douchement acoler.
il avroit bien povreté essaucie. Dame pour ce dirai je a chiere lie

souuentes fois en vo non ces recors.

Qui chatif siert caitis est ses apors.

Je pri amours ke me canchons muchie

soit en .i. trou ou ne puist estre oïe.
fors de celui ki rist comme uns butors.

quant je li doins de mon gros fil retors. sote chancon couronnee avalenchienes. talens me vint ceste semaine.

sai miex montant que chiex ki fait les dez

car boine amour a se dueur me mainne.

Si c'on m'a dit. ke j'en sui amendez.
Et que j'ai sens assez pour avoirdrue.

et joie en croist en mon cuer si tres drue.

k'il ne si puet combiner nul courous

fa ge dont sens quant je sui amourous.

Se mes pourpos me puet durer quinsainne.

entiers par quoi il ne soit eschardez
je ne porrai mal emploier ma paine

en parservir celi dont rewardez

sui moult souventsi tost que leur veue
ele me dist li douce de venue.

hé biau jehan ke vous me sanlez douz.

Mais je ne puis amer ces vielz rodous.

Et avec ce percui je a sen alainne

k'il couvenoit ke de li fusse amez
car au prijer le pris enboine vainne.

si n'en porrai par droit estre blasmes
Car on m'avoit ja conte en se rue.

ke li dame trop volentiers mengue

tarte rouchiaus. si j'en donnai du rous

par chou me fu tous ses pensers derous.

Elle m'a dit et s'est chose chertainne.

c'uns cours varles s'a a non cau pastez
li a liuret tout c'est yuer fontainne.

si l'en ama Mes il s'en est vantez

sarai l'amour et chuis l'ara perdue

et avec ce iert se buire fendue.

s'il vient jamais crier li mauuais glous.

fontainne en lieu dont je soie jalous.

Celle qui j'ame filoit auant hier lainne.

Qui miex valoit que ne fist li filez.

Si li dis bas tres douche castelainne

laissieme aler si pau ke vous volez.

Desouz vos dras pour sentir vo char nue

et elle dit j'ai esté effondue.

Si k'encor ai si tres mal la dessouz.

ke je ne puis choula faire pour vous.

Chancons fai tant que soies entendue

de ma dame quant je t'arai perdue.

fui t'ent muchier entre ses .ii. genoulz

lues que seras eschapee de nous. jehans baillehaus sote canchon couronnee. le miex tumant de tout no riviere.
me fist amours l'autre jour enamer

entours .iii. jours le laissai estraiere
quant le reuinch n'en peuc mie trouver

perdue l'eut se ne seuc ke penser.

Dont m'en alai a la maison no prestre.
la le trouvai ne sai ke ce puet estre. Mais on peüst leur kemises nouer.

S'en l'eure fis no prestre mate chiere.

nus ne m'en doit ce m'est avis blasmer.

car il ahierst ma dame par derriere

ensi ke il le vosist estranler.

Dont m'estreuai moult forment a plourer

car je vic tout parmi une fenestre
Mais il tenoit .i. baston de genieste.

pour chou n'osai le paupiere lever.

Un petit mis en respit me maniere.

si m'en alai en no maison arriere.

puis m'en reuinc de goutiere en goutiere.

moult bien warnis d'espee et de boucler.

grant sanlant fis de no prestre tuer.

mais il m'ahierst errant par le poing diestre

puis me bati a destre et a senestre

tant qu'il m'estuet en .i. van raporter.

Ioians serai foy que je doi saint pierre.

S'ensi me puis a ma dame acorder.
Car je sai bien que n'est pas coustumiere

d'autrui ami a dilaier ne haper

Des dames doit la baniere porter

en amour est boullans et saude et piestre

plus ke ne soit une quaille campiestre

partant ne puis s'amour seur acater.

De tel ieu ma iouet ma dame chiere.

De quoi il n'a en moi que destourber
Mais non pourquant une siene buiniere

a tant brasset pour le pis esciuer

que li prestres doit madame aporter

par pais faisant au coron de no iestre.

et s'est crokiet k'au plus prés d'une diestre

ne puet jamais nul jor a li parler.

Dame veilliez me canchon rekaner

Je vous donrai .i. palefroy en destre.

Car n'afiert pas a dame de vo iestre
ke voist a pié ses aumosnes rouuer.

Seruentois a valenchienes de toute honnour avoiret maintenir

est boine amour li premiere rachine

bien le moustra Diex quant cha ius venir

voult des haus chieux dont nature devine

et vraie amours le fisent remanoir
en le vierge ki si fist son devoir

ke sen vouloir fist du tout en Dieu traire

par vnite de leur .ii. cuers .i. faire.

Ainsi amours les siens set enrichir.

Ses li cuers filz ke touz ne s'i acline.

quant si bel fist cele vierge obeir
au vouloir Dieu ke des ciex est royne.

Se hautement che doit chascuns savoir.
que des chieuz a le souverain pooir.

Autel que Diex che ne puet nuls retraire

puis c'uns voloirs entr'aus .ii. les apaire.

Car puis c'uns cuers se veult d'un departir
Pour iestre en lui amours en lui decline.

Car tout vient d'un la doit tout revenir.
ki chou n'en suit folement adeuine.

Car cuers sanz lui puet en lui concheuoir.

le saint espir ki se fait apparoir.

lui tierch tout seul personne d'un afaire

et de ces .iii. fait .i. Dieu chieus doit plaire.

Amans qui veult dame et amours servir.

touz jourz couuient ke de sencuer afine

le bien du mal. lui desplaire et hair

et prendre en Dieu trestoute se doctrine
Car ki de li cuideroit riens avoir.

riens ne feroit riens ne porroit valoir.

Mais chuis qui tient qu'il soit nieus exemplaire

a d'eskiuer chou qui doit Dieu desplaire.

Bien seult amours lui laissant conuenir

en la Vierge  faire oeuure noble et fine.

Quant en ses flans fist deitez vestir

humanite. vnitez l'en fist digne.

Dont ne se puet pechierres decevoir.

Se li servir met du tout son espir.

d'avoir merchi de li le puet estraire.
Ch'est uns en Dieu nus moiiens ni repaire

Dame en pensant au pris de vo viaire.

me vint chis diz en vous loant me maire. seruentois couronnez a valenchiennes. qui conques veult en haute honnour mon

Metre se doit ala dame servir.

en qui Diex voult pour le monde sauver.
D'umainne char sa deité couvrir
Et vint chauis aparoir com homs morteuz

che doit chascuns savoir.

car en es flans de le vierge Marie.
dedens. nuef mois prist char et sanc et vie.

Car pour ses biens a tous les bons moustrer
voult Diex son cors en la vierge nourrir

vierge au conchoiure et vierge au deliurer.

et ce ne pot ne savoirne veir.

anemis pour son pooir.

que femme en li peüst fruit concheuoir.

ki ains n'eüst d'omme eut compaignie.

mais Diex por ce l'avoit edefije

Dont doit chascuns si loiaument ouvrer.

k'il puist l'amour le vierge deservir

Qui touz nous puet vers celui racorder.

ki pour nous vouls son cors en .iii. partir

S'en fist en chiez remanoir le deité

et chaius receuoir l'umanite

mort encrois a haschie.

li saint espirs fu la tierche partie.

Tant vaut amours che puet on esprouuer.

ke par amours veut Diex encrois morir.

s'il nous ama nous le devons amer.

ne nous devons point de li retolir.
quant de si tres chier avoir nous racheta

quant il nous vout rauoir.

ke de son cors fu la debte paie.

por aquiter tout humaine lignie.

Cors pour les cuers en touz biens doctriner.
ki de vous ont vierge le souuenir.

bien deüst avoir le cuer amer.

quant vo chier fil veistes mort souffrir

pour nous et par son vouloir.
Or consentez que chascuns sen devoir

fache si bien vierge mere et amie.

a vo douch fil k'ame ne soit perie.

Vierge a vous pri main et soir.

ke vous veilliez m'arme remanteuoir.

au destroit jour ou elle iert mal baillie

se de vous n'a envers vo fil aie. seruentois couronnez a valenchienes. je pri amours que touz jours me pourvoie

du boin vouloir ke j'ai de lui servir

car amours est cius ki nous rendi joie.

c'adans avoit fait par pechié perir.
Et pour ce fuche sachiez li sainz espirs

en la Vierge envoijes.

Mais au venir ne a la departie

virginitez n'i fu point amenrie.

De chou savoir a mis mon cuer en voie.

li granz desirs que j'ai de deservir
l'amour celui qui pecheours ravoie.

de qui chiex veult sa deité couvrir

ki del monde estoit li kies

par chelui fu anemis enguignies.

chou qu'il donna il ne retoli mie.

Mais il le rent par l'umainne partie.

Frans cuers gentilz ou touz biens mouteploie

Il conuenist la deité mentir
Se l'anemi vousist tolir sa proie.

Mais il le fist par celui resaisir.

qui en vous fu herbergiez.

Mais ainz en fu ses cors cruchefijes.

K'aquitez fust vers le pere de vie.
Li granz pechiez k'adans fist par folie.

Plus douche emprise emprendre ne porroit.

ke vous servir mere  du saint espir

et vo chier fil n'est drois que j'en recroie.

car pour nous voult son digne cors offrir
aus faus Juys renoiez.

et consenti qu'en .v. lieus fuplaiez.

si que du sanc fu lipierre perchie

et li solaus en ot luour cangie.

Dame d'amour sage loiaus et coie

pour pecheour. vot vos filz establir. le sacrement
car kiconques le croie.

li anemis n'a pooir du tenir.

tant est de li desuoijes.

vierge loiaus c'or vous prengne pitiez

de chiaus qui sont en pechié par ueulie

c'au destroit jour leur prestez vostre aie

Se j'ai fait plus de pechiez
ke je ne doi. vierge si depriez

vostre chier filz ke penanche kierkie

me soit par quoi m'arme ne soit perie. seruentois couronez a valenchienes de boine amour riens dire ne saroie.

fors que ch'est Diex ki pour nous fist present

de son douch fil la Vierge simple et quoie

et elle y voult obeir simplement.

dont je croi bien trestout certainement

k'ele en conchuit fruit de vie.

ki rachata adam et sa lignie

par sen douch plaisir.

bien l'en deuons amer et conioir.

Et iou d'amour partir ne me vauroie.

Car amours est Diex ki donne sa gent

voloir d'amer povres ki uet la voie.

ki pecheours fait aler a tourment

de coi je di que chius vit bonnement.

ki siert de volenté lie.

le mere au roy qui seur touz a baillie.

Car Diex sanz faillir

veult ses seruans lor seruiche merir.

Il est bien drois que mes cuers si apoie.

vierge ke vous aidiez abondamment
le pecheour ki par vous se ravoie.

Car qui a vous de volenté se rent.

voerge royaus il a bon sentement.

ke vos filz n'oublie mie.

chou k'amans fait pour vous
vierge Marie. Che doit on sentir.

Que c'est granz biens dame de vous servir.

Amours s'autre bonté de vous n'avoie.

fors que le bien c'on prent ou sacrement.

S'est il raisons que d'amer ne recroie.

Dieu qui tout chou fist pour no sauuement.

car ainques nus n'ama si tenrement

com Diex qui paist sa maisnie

de sen douch cors et toudis mouteplie.

che doit on tenir.

k'a tel seignour doit chascuns obeir

Dame qui touz les desuoiez ravoie.

vierge on vous doit servir desiraument.

Car qui vous sert il conchoit si grant joie.

ke nus delis a cheli ne se prent.

car li Filz Dieu qui ne faut ne ne ment

a se gloire appareillie

pour recheuoir chiaus de vostre partie.

vierge grant desir

doit chascuns cuers avoir pour la venir.

Vierge sachans veillies iestre en m'aie.

Si que maintenir

me puisse en bien et touz pechiez fuir seruentois couronnez avalenchienes. je di ki veult en noble pris monter.

Il doit amours et sa dame pri

ki Dieu porra ki tant fait a loer.

com chius ki a tout le monde a jugier.

C'est li roys puissanz

de nous sauuer fu engrans.

quant des chieus vint humanite vestir

en la Vierge ke chascuns doit servir

Che me semont de loiaument amer chou k'amours veut les siens seruans aidier.

amours est Diex ce puet on esprou
uer.

car pour amour souffri son cors plaijer.

dont li vermaus sans

issi hors si habondans

ke les pierres en fist fraindre et partir

et le souleil en connuint oscurcir.

Et pour ytant souffrir et endurer

veul chou que Diex me vorroit envoier
Car on se doit en lui bien affier

car de son cors vont no debte paier

pour nous faire franz

souffri les tourmens si granz

en la crois qu'il couvint son espir

huers de son cors desseurer et partir.

Dame d'onnour pour tous cuers doctriner.

vierge loiaus en vous n'ot que courchier.

quant vo chier filz vistes a mort liurer.

car de si prés le vouliez aprochier
comme obeissans.

se il n'estoit souffissanz

de bien paier avec vouliez morir.

grant bonté fu bien fait a deseruir.

Qui bien vorroit a le bonte penser.

vierge de vous ne se doit esmaier.
cuers ki vous sert et veille reuuarder.

les biens que vous voulez appareillier.
les loiaus amans.

E douche vierge sachans.

C'or consentez que chascuns puist venir

a le gloire qui dure sanz faillir.

Che seruentois doi je bien presenter

a vousvierge pour nous le veilliez furnir

or le veilliez en pité requeillir. seruentois couronnez avalenchienes. s'amours n'eüst onques esté en Dieuje quit

savoir de fi k'il n'eüst ja humanite prise
en femme en qui descendi.
Et de li naski.

et pour la folie
k'adans fist par glouternie
vout morr en croiz rechevoir

li dous roys ihesus.

che fu pour les siens rauoir.
qu'il avoit perdus.

Et puis que Dieux nous a moustre

comment il nous ama je di.

ke nous devons sanz fausseté

lui amer et sa mere aussi.

a cui je m'otri. car sa douce aie
est a touz chiaus appareillie

ki font son vouloir.

car devant Dieu de lasus

fait les seruiches paroir

de ses loiaus drus.

Moult a chuis le cuer foursene.

ki la dame met en oubli.

ki porta le digne clarté.

de coi tout cil sont esclarchi

ki sont Dieu ami.

la vierge Marie

touz jourz pour ses amis prie.
pour ce main et soir

le doit servir plus et plus.

cascuns bien fait son devoir

k'a li s'est rendus.

Il sont aucun cuer aueule

par temptation d'anemi.

si qu'il ont Dieu entr'oublie.

Mais bienporront avoir merchi.

s'il veulent cheli. ki mere et amie

est Dieu servir sanz boisdie.

car d'iaus esmouvoir.

fera si boines vertus
k'anemis n'avra pooir

d'iaus faire irascus.

Dame nourie en honneste.

Douche vierge aucors seignouri.

veilliez avoir de moi pité

mere Dieu che seruentois chi

ai pour vous furni.

de volenté lie.
l'ai fait bien a emploije

tieng ma painne voir.

or soit de vous retenus

dame s'iere sanz doloir

de joie uestus

Vierge je vous pri

mere dieu proisie.

la ou Diex veoir n'osera en parlant nus
destournez nous de seruentois couronnez avalenchienes. sour toute riens a amours seignourie
Et tele amours est diex ki se vesti.

d'umanite en la vierge Marie.

si saintement puis k'il en eut a li
par son angle le nouvele tramise

c'onques de chou ne s'en fu entremise

nature ainz s'en esbahy.

quant par li fait ne fu mie

Amours de vous et de vostre maistrie.

nous devons bien loer car mal bailli.

estiens et mort quant pour nous rendre vie

vos dignes cors en la crois mort souffri.

la endroit fu tel dame d'ire esprise.

Se ne fust homs qui pites n'en fust prise.

ki adont eüst oÿ

le duel de mere courchie.

Amours je n'ai d'autre riens nule envie.

fors k'aie a vous del tout si obey.

ke m'arme soit en vo gloire essauchie

ou vo saint sont et chele que je di.

ke vous avez par dalez vous assise.
a grant honnour ses sages chiex ki vise.

k'en fin se voie enrichi

de si douche compaignie.

Dame d'onnour et de touz biens garnie

en cui toute virginité flori.

cors precieus et de royaus lignie
medecine pour tout avoir gari

.I. pecheour quant laist se fole emprise.

priez vo fil vierge tres bien aprise.

k'il ait de m'arme merchi.

Si k'ele Ne soit perie

Dame seur moi avez auoerie.

et seur les sains vo douc fil autressi.

car quant tenra seur humaine lignie.

son jugement Diex et il iert ainssi.

ke toute s'iert en se presence mise

tout transleront sainte eglyse deuise.

k'il n'i avra si hardi.
fors Dieu et vous ki mot die.

Dame veilliez e de vous soit oïe.

cheste canchons seruentoise k'aussi

me veilliez vous aidier. Dame proisie.

k'en vostre honnour l'ai aportee ci. sote canchon couronnee. je croi k'amours ne sera ja lassee.

ne nuit ne jour de men cuer traveillier.

amer me fait trop escaufee

dame ki n'a ne moi ne mon cant chier.
je ne le seue onques tant a plakier.

ke me vosist escouter.

ainz fait adies quant le doi

a parler de guignau.

Tout ainssi m'a penet mainte journee.

k'ainc ne le poc de riens apreuisier.
bien y parut ne sai kele vespree.

quant je cuidai a lui .i. pau luitier.

Car ele lues comme ras de grenier

sali pour moi escuier

si tresbucha si fort k'au releuer.

vit ases prés dou barbau

On ne fu che mescheanche prouvee.

quant je le vi deuant moi tresbuchier.

ke neuc .i. sac se l'eusse emportee

s'eusse fait le sot a l'enkierkier

et si eüst moult dur oef a dokier.

s'ele se vosist creter.

elle osast bien teus .xl. auuarder.

ke je sui touz a .i. trau.

Mais ja pour ce n'iert de moi redoutee.

car s'ele tout me devoit vif mengier
se li sera ma besoingne com

Dont vers les rains gisent li desirier.

Diex ki me tient ke ne li voiz proiier

k'elle me laissast hurter ainc c'ore dont nel porroit endurer

por sen clau

Me dame est si de s'amour appressee

commen porra assez tost fourlouchier
Car tantost est bele cose hapee.

mais je l'irai entresait a plaidier.

et se je puis tangonner et broijer

k'elle me veille enamer.

Se ne li fach laijer le regiber.
Dont n'a il kieure en haynnau.

Je ne cessai .ii. nuis a de veillier

pour ceste canchon trouver.

Or le vorrai a chelui presenter.

por cui j'ai moult le cuer flau. sote canchon couronnee iehans baillehaus soit tors ou droiz par faute de santé.

ai moult lonc tans d'amours esté despres.

mais Dieu merchi j'ai le mal encante.

tant que je sui de dame amer espris.

si n'ai mie che m'est avis mes
pris.

car je sai bien k'en trestout son visnage

n'a si tres bien tenchant ne si lunage.

Pour che le sai k'ai avec lui esté. velle a maint biel cop donnet

ke pris bouriel waingniet

et bouriel conqueste .

amours merchi de chou k'ai entrepris.

Car quant je weil pour essauchier se pris.

amours mi fait traitier de mariage

errant le va nonchier en son ruage

HéDiex con j'ai tres bien men cuer plante.

Si fust hiernus il fust tantost repris.

Mais yuier crient ke ne l'ait sousplante.

avec tout chou ke ma dame arepris

ke j'ai mon cuer en son costet repris.

mais non ai voit ainz ne l'en fis damage.

tres puis le jour ke je l'en fis hommage.

Si m'ermerueill ki telle cruauté li dist

de moi par Dieu de paradis.

ainz ne pensai vers lui desloiauté.
Mais boin voirs est quant l'acointai jadis

couvent li euch sens n'i seroit jadis
pour ce le veul amer enson usage.

et li amer autant sote ke sage.

Dame pour vous tenir ma loiauté

vous veil proijer ke vos cuers soit touz fis.

de chou ke vous en vo desloiauté

vous maintenez car ch'est vost granz pourfis

et sachies bien de chou sui je touz fis.

k'a che noel arez vo noelage.

S'il me devoit couster mon puchelage.

Marien mau cors sera chis caus tramis.

car je sui moult durement ses amis

et s'est bien voires plus des pierte

Gilles fachuel faites mi che mesage. iehans baillehaus sote canchon couronnee. plourez amant car vraie amours est morte

en chest pais jamais ne le verrez.

anuit par nuit vint buskant a no porte.

l'arme de li qu'enportoit vns mauffez.

Mais tant me fist li dyables de bontez.

l'arme misc jus tant qu'ele ot .iii. oes pus

et par ces oes iert li mons retenus.
che truis lisant en unkanebustin.

ou je le mis en escrit ier matin.

S'est bien raisons ke chascuns me deporte
tant que dite vous soit li veritez.

des nouveles que je vous chi aporte.
Morte est amours ensi que vous oez.

Mais em brief tans sachies les rauerez

au departir le dyable dist bergilius

quant il reprist l'arme qu'il ot mis jus.

et le me mist de roumant en latin. Si qu'il est chi escrit en parchemin.

Accipite li englais. ki ait torte

l'une des rains et se soit bien couwes.

celui querens qu'il soit de tele sorte

et de .iii. oes couuer li prieres.

Et s'il les keuue eskiepir les verrez

dedenz .viii. iours et s'il y avoit plus.

Ne penssez ja que li fruis soit perdus.

Naitre en couvient amours en .i. cretin

l'eskierpe au col a loy de pelerin.

Et s'ensi est que fortune li forte.

ait fait amours naistre dou diestre lez

a chest engleske qui en che se deporte.

je vous dirai seigneur que vous ferez

encontre amours tout ensaule en yrez.

Se li donra chascuns .ii. croslecus.

lors li verrez demoustrer ses vertus

a le maison rasset ou au defrin.

pour le grant feu et le flair dufort vin.

Cheste chose forment me reconforte.

Se vous dirai pourquoi se vous volez.

onques ne fui depassion escorte.

Si bien tenus es bras ne es costez
que je serai d'amours c'est veritez

de quelle eure que soie reuestus.

Mais vous veés bien. que je sui trestouz nus.

Se diroit tost amours va ton chemin
Car qui m'agai bon a parent ne cousin.

Par lonc tans ai esté tristes et mus.

Mais boine amours de cui sui rauestus.

me fait canter pour dame de haut liu.

que j'en amai awan a .saint Quentin.