Ne sai a quoi gentis homs pense
Qui vilain charge sa despense
Vilains de cuer de mal porpens
Ycis ne puet vÃ«oir despens.
Ainz samble c'on l'amaine pendre
Quant il voit son seignor despendre
Pour faire honneur son mal penser
N'en puet couvrir au despenser
Car chiere en fait triste et pensiue
Si n'est nus qui le despens siue
Ne l'en hace tant va pensant
D'ordure est despers despensant
Car fust il es mains du pendeur
Qui ne puet vÃ«oir despendeur
Bien het en honneur despendus
Vilains despensiers soit pendus
Car ja honnour ne pensera
En tout ce qu'il despensera
Tnat a vilaine la pensee
En ordure faire a pensee
Qui par son mal apensement
Fait si vilains despensement
Qu'il n'entra en sa despense ier
Ne hui nus qui le despensier
Ne hace et dit s'on le pendoit
Ce seroit prex s'il despendoit
Le sien maint mal seroit pensanz
Quant il l'autrui est despensanz
Qui recreaument le despent
A son cuer toute ordure apent
Qui ainsi le va despendant
Il va tout adez le pendant
Pendus soit sanz despendement
Qui fait vilain despendement
Dont on le souhaite pendu
Vilainement a despendu
Les biens dont il est despensins
Car a uilonie est pensins
Com vilains de mal apensez
A autrui despenz despensez