L'an de grace .M..iiic.
Et .xxxii. fui je tracens
A encerre compaignons queure
Pour eulz compaignier et enquere
Des deduis car iete a cel jour
En cel temps fu et a cel jour
Que chevaliers fu iehan de France
Lors me sovint estre en souffrance
D'une execusacion a faire
Qui trop me fu de mal afaire
Pour ce assez tost la laissai
Et fis ces vers dont m'eslessai
En les faisant pour la matiere
Qui nouvelle est dont la maniere
Mon cuer est du recort plaisans
Ou y ot mout de biax plaisans
Je me terrai car plesence
Ne doit ou en ce point plaidier
Car des ples d'ui ne des ples d'ier
Et s'aucuns n'i avoit plaisance
Pas ne me porroient tant plaire
Mes aucuns plais me doit desplaire
Des vers dont enuoist li esplais
Si me plest du recort li plais
Qu'a fait bertaux en esploitant
De chasteillon me desploiz tant
A fait sera qu'avra argent
Non contretant ce qu'il art gent

Gracieuse dame enterine
Digne pour estre .i. roine
Entre les dames de Paris
Vous n'eussiez que je determine
Dame damoiselle ou meschine
Tres bel et propre a mon avis
Diex sons detroys vous y devis
Du bien avez les .ii. foys .vi.
Qu'en voit bien et quant adeuine
Ci aprés tous les vous descris
Bien sont seur vous dame l'escris
Estains priuez souz la cortine

De vos biax semblans sans retraire
Gente dame voudre retraire
Ce que de si qu'en soit retrait
Car fine amour m'a fait retraire
A vous servir car tant a traire
I a de biens pour ce atrait
Les retrairai car nul mal trait
Ne sai por dire du contraire
Ne croy de nul sort ja pourtrait
Vo gentil facon ni estrait
S'amors de lui nel fait estraire
N'ai en ce faisant ne mal trait

Tant avez parfaite figure
Que nature qui tout figure
Tele ne savroit figurer
De biax membres sanz affaiture
Et d'autres biax bien de faiture
Sur vaus sunt sanz affaiturer
Bien se sot nature enfourmer
De vous quant si vous vout former
N'i oublia droiture mesure
Si bel vous sot amesurer
Qui vous soit se veut mesurer
A vous amer sanz desmesure

Poissance douse biens a mis
Nature en vous pour fins amis
Conforter de desir d'amie
Tous contraires oÿ les devis
De tel corps croy pou soit devis
A Dieu pri ja jour ne demie
Troys d'un .iii. d'el. par la mestrie
De nature qui vous mestrie
Forme vous a mout estris
Dire le veul que que detrie
S'amors par grace le m'otrie
Coument qu'en face lonc destris

.

III. lonz .iii. cours
Lonc nez lonc bras et lonc corsage
A moult bien mesurez c'est sage
Et qui l'avoit le doit savoir
Courtes tertes a d'eritage
Courtes fesces ce dist le sage
Se lonc le corps com poet vëoir
Cours ralons a au dire voir
Au marchier et a l'asseoir
Les voit ou il part quele nage
Quant leuere va main et soir
N'est hons qui ne devroit voloir
A li amer de vrai corage

.

III. blans .iii. noirs
Blanche plus que noif et cherneure
Blanc le blanc des iex sans parsure.
Le contraire nulz n'i uerroit
En bouche a blanche entendeure
Noirs sourcis noire paupieure
Aussi noir poinis avoir doit
Et quant toutes ces choses doit
Nature pas en uain n'ouvroit
Quant fourmoit tele creature
N'est cuers si tristres si la voit
Qu'en joie tost mue ne soit
Diex li doint tres bonne auanture

.

III. gros .iii. greles.
Gros entr'eul a en son devis
Grosses quisses a mon avis
Grosse coume emprez qui bien l'avise
Grelle corps bien a fait bien apris
Grelletes deuz assez petites
Vermeilles a droite deuise
Grelles doiz mainz de bon assise
Reploiant quant li plaist la guise
Aussi sont les dois drois traitis
C'est la facons c'aucuns moult prise
Se telle dame est d'amours prise
Miex en devroit valoir ses pris

.

III. graz .iii. traitis
Gras corsage a ma dame a point
Grasse corge qui moult m'espoint
Quant plus la uoy plus m'en despointe
Gras membres tiex ne uoist on point
Traitis iex qui souent m'ont point
Au cuer dedenz einsi l'apointe
Traitice descendue a iointe
Du col sus l'espaule l'empointe
De parfaite facon Diex doint
Que soie a celle dame acointe
Traitices; mains tant sage et cointe
Qu'a nul ne seroit mescoint

.

III. molz .iii. durs
Moles mains plus que d'alun gant
Ne plus molz genous dusqu'a gant
Je croy ne porroit on trouver
Mol uentre et apoint reboutant
Durs cheuex blons col reploiant
Dures fesses sanz mal amer
Dures testes com .i. piler
Hé; tel cors doit on bien amer
Quant .i. pou la vois remirant
Joie en mon cuer fait demourer
Tout mon corps fait en amourer
Tous sa merci desirant

.

III. larges .iii. iointis
Large entrucal et large poitrine
larges hanches pres de l'eschine
Et sa gointise denteure
Iointif guichet blanche boutine
Iointis arceus riens n'i devine
Qui voit le pié je di droiture
Tant par est de douce aleure
Il part qu'elle voit sambleure
Et tant par douce definine
Qu'en tous ses fais si s'amesure
Et son parler si bel mesure
Quiconques l'ot bien  li destine

.

III. votis .iii. fosseleus
Uotis col bel et votis rains
votis piez a. et neentmains
Elle a maisseles foisselues
Fonceleus menton trespes crains
Vis coulore ne trop hautains
Tous jours les uerroit on itex
Forcelex jointes les parex
Onques ne ui si desireus
Ainsi c'est drois quant voy ses mains
S'en pitié d'umble cure pitex
Regardoit ce poiuere hontex
Pas ne craindroit faye frans de uilains

.

III. haus .iii. bas
Haut front moien haute foncelle
Onques ne ui telle fors celle
Et ensiuant haute boudine
Basse en iointee damoiselle
En tout le mont n'est mie celle
Ne de si parfaite doctrine
Basse risee a tous encline
De tous uices tres pure et fine
Bas escarnus trop ne reuelle
Son parler en male couvine
En li avroit bonne uoisine
De qui elle avroit sa querelle

.

III. grans .iii. petis.
Grande verche et avec grant front
Grans iex et gros a loer font
Petites oreilles c'est drois
Petite bouche neu lonc
Plusierqui tesmoignie le m'ont
Et quant belle est en tous endrois
Et son corsage est a point drois
Petiz piez rons coume une nois
La pieare au passer pas ne font
Einsi va elle toute foys
Se paz n'est contesse de foys
Si n'a il si belle en cest mont

.

III. simples .iii. dangereus
Simple regars tres douce chiere
Simple en parler et non pas fiere
Onques ne ui en li fierte
Seur toutes a simple maniere
Elle est de toute honnour maniere
Ceste grace a elle aqueste
Dangereusement regarde
A dangereusement donne
Response qui qui le requiere
Dangereusement otroie
De ce la ou pou mestroie
Tant est en tous ses fais entiere

.

III. sanguins .iii. poursuians
Sanguin par mesure uiaire
Sangins leures de bon affaire
Sangins ongles tiex n'esgardai
Poursuiuans membres sans refaire
De ce doit on avoir affaire
Poursuiant corps defui le say
En meintes dont vëoir joie ay
Poursuiant contenance et gay
Viaire pour amant atraire
Bien se par moy; ne retreray
Ses honnours que qui metray
En dire ce; qui me poet parfaire

.

III. avant et .iii. arrier
Avant paz et au droit port porte
Avant pas qui miex se deporte
Nule n'est de si biau deport
Arriere haut front de cel sorte
Onques ne ui et ce m'en orte
De lui loer a grant effort
Arriere chief trousse dacort
Denature a laz; ce m'amort
Diex me consente ja soit morte
Arriere espaules outre bort
N'a arrive est a bon port
Cil qui la seue amor emporte

Michiau de l'evesque portier
D'ancerre tant de biau portier
Vous ui moy priant qu'en portasse
Vous mos esquiex me deportasse
A les rimer moy deportant
Rimez le say dont deport tant
Onques n'oÿ si les vous aport
Si seroie arive a port
Bon. se bien fais le vous portoie
Afin qu'aucunes en deport oye
Se cil en bien fais se deporte
Qui ces vers vous fist raporte

De par bertaut de chastillon
Sergant le roy et compaignon
A tous bons fendus compaignons
Qui ensamble uous compaignons