
Ici cumencet amiable cançun e spiritel raisun d'iceol noble
barun Eufemïen par num e de la vie de sum filz boneürét
del quel nus avum oït lire e canter . Par le
divine volentét , il desirrables icel sul filz angendrat . Aprés le naisance
ço fut emfes de Deu methime amét , e de pere e de mere
par grant certét nurrit ; la sue juvente fut honeste e spiritel .
Par l'amistét del surerain pietét la sue spuse juvene cumandat
al spus vif de veritét ki est un sul faitur e regnet
an trinitiét . Icesta istorie est amiable grace e suverain
consulaciun a cascun memorie spiritel , les quels vivent
purement sulunc castethét , e dignement sei delitent
es goies del ciel et es noces virginels
