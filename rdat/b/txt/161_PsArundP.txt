
Apellant , oïtmei
Deus de la meie justice ; en tribulatiun
purluignas a mei .
Aies merci de mei e oï la meieureisun .
Li fil de barun, desque quant serez vos de gref
cuer ? pur quei amez vos vanitez
et querez menceunge ?
Et sachez kar ad fait merveilluse Nostre Sire seint
sun . Nostre Sire orrat mei quant
jo crierai a lui .
Iraisez vus et ne voillez pecher ; des coses que vos dites
en cuorsvoz et en liz
voz aiez conpugeiun .
Sacrifiez sacrefise de justise et
esperez el Seignor ; mult dient : “Ki
nus demonsterat bones choses ?”
Seignez est sur nus la lumere del vult tuen ,
Sire ; tu dunas   el men .
Del fruit del furment , del vin et olie del sun multtipliet
sunt .
En pais en lui meïmes dormirai et reposerai .
Kar tu , Sire , senglement en
sperance establis mei .

Les meies paroles ot tes oreilles receif , Sire ;
entent clamur la meie .
Entent a la voiz de la oreisun la meie , li mens reis
et Deus li mens .
Kar a tei jo urrai , Sire ; le matine orras voiz e la meie .
Le matin esterai a tei et verrai ; kar
nent Deus voillant felunie tu es .
Ne habiterat dejustetei malignes ,
ne ne parmaindrunt li torceuneur devant tes oils.
Tu hais tuz ki ovrunt felunie ;
perdras tuz cels ki parolent menceunge .
Barun de sang et tricheur abominable ferat
Nostre Sire ; mais jo acertesen la multitudine
misericordie de la tue .
Jo enterai en ta meisun en ta ; aürerai al
temple saint tun en creme la tue .
Sire , demeinne mei en justise en ta pur
les enemis mens ; drece esguardement
el ton voie la moie .
Kar nen est en buche d'icelsveritet ; quor deçoels vain est .
Sepulcre avranz est li guntur d'icels ;
par langues lur tricherusement demenöent ; juge icels , Deus .
Dechedentcogitaciun de lur ; selunc
la multitudine impietet de lur
debute icels ; kar il ascharnirent tei , Sire .
Et esselecent sei tuit ki espeirenten tei ; en parmanabletet
s'elecerunt et tu habiteras en els .
Et s'esgloriesenten tei tuit ki eiment
nun le ten ; kar tu beneistras a juste .
Sire , si cumede l'escut bone volentet de la tue
curunas nus .

Sire , ne en ta forsenerie constreinges mei ;
ne en ire la tue castier mei .
Merci aies de mei , Sirekar enferm jo sui ;
saine mei , Sire , kar conturbet sunt os li mien.
Et la moie aneme conturbet est mult ; et tu ,
Sire , desque a quant ?
Seies convertit , Sire , et delivre ma aneme ;
salf mei fai pur misericordie la tue .
Kar nen est en morz ki remenbret seitde tei ;
en enfern acertes ki rejeirat a tei ?
Jo traveillai gemissement el men ; laverai par
sengles nuiz liz mun ; de mes lermes
mun lit aruserai .
Turbet est de forsenerie oilz li mens ; enveliseie
entre tuz mes enemis .
Deseverez de mei tut ki uverez felunie ;
kar adoïtli Sire la voiz plurement del men .
Oït li Sire preiere la moie ;
li Sire oreisun la moie receut .
Vergundisent et seient conturbet forment
trestuitenemi li men ; seient convertit et
vergundissent mult ignelement .

Sire Deus li mens , en tei asperai ; salf
mei fai de tuzparsivanz
mei , et delivremei .
Que alqune feide ne raveisse si cumleüns aneme
la moie ; dementres que nen est ki reïmet ne
chi salf facet .
Sire Deus li mens , si jo feisse ice , si est felunie
es mains meies ,
si jo renddi as guerdunantz a mei males choses ,
decharrunt par deserte eneimi de mes vains .
Parsevent li enemis aneme la moie et
comprenget ; et defulten terre
vie la moie ; et glorie la moie en
puldre demeinet .
Esdrece tei , Sire , en la tue ire et seies essaulcez es
devises enemis de mes .
Et esdrece tei , Sire Deus li mens , el cumandement que
tu mandas ; et la sinagoga des poples
avirunerat tei .
Et pur icesti en halt repaire ;
li Sire jugetles poples .
Juge mei , Sire , sulunc justise la moie ,
et sulunc innocence la moie sur mei .
Consumet seit l'ordeet des pecheurs
et adreceras le juste , ecerchanz les quers et les rains, tu Deus .
Dreite adiutorie la meie del Seignor ,
ki salf fait les dreiturés de quer .
Deus dreiz jugere , forz et sufranz ;
nent unces se curuce il par sengles jursz .
Si vus ne seriés convertit , glaive sun
crollerat ; arc sun tendit
et appareilat lui .
Et en lui apareillat vaissals de mort ; ses sajetes
as ardanz fist .
Acstetei enfantat torceunerie , conceut
dolur et enfantat iniquitet .
Le lai auverit et si fuït lui ; et enchaït
en la fosse laqueleil fist .
Serat tresturnee sun dolur de lui en le chef de lui ;
et en la vertiz de lui feluniede lui descenderat.
Regeïrai al Seignor sulunc sa justise de lui ;
et canterai al nun del Seignor altissime .

Sire li Sire nostre , cume mereveilleise
est nun le tuen en tute
terre !
Kar esleved est grandece
la tue sur les cels !
De la buche des enfanz et de laitanz tu parfesis
löenge pur tes enemis tes ;
que tu destruies le enemi et le vencheur .
Kar jo verrai tes cels , les ovres de deiz
tes , la lune et les esteiles que
tu fundas .
Ques cose est hoem lequelremenbré tu es de lui ,
u le fiz de hume kar visitas lui ?
Tu amenuiras lui meins des angles ;
de glorie et de honur le curunas lui ; et sil stablis
lui sur les uvres de tes mains .
Tutes coses tu sumisis surz les piezde lui :
öeilles et boves tuz, ensurquetut et
les bestes del caimp ,
les oisels del ciel et leis peissuns del la mer , chi vunt
par les sentes de la mer .
Sire li Sirenostre , kar cume merveilluse
est nun le tuen en chascune terre !

Je rejeïrai a tei , Sire ,
en tut coer mun ; jo cuncterai
tuz merveilles les tues .
Jo eslescerai et esjoirai en tei ; jo canterai
al tuen nun haltement .
En tresturnantle men enemi arere ,
serunt enfermet et perirunt de la tue face .
Kar tu fesis le men jugement et la moie
caisun ; tu sez sur throne, liqueljuges
justice .
Tu enblasmasles genz et periit li felun ; le nun
de çouls tu eslavas en parmenabletet eten secle de secle .
Del enemi defistrent les espedes en fin ;
et les citez de çouls tu destrensis .
Periit la memorie de els ot suen ; et
li Sire en parmanabletet parmaint .
Il aparillat en jugementsun throne ; et
il jugerat le cercle de la terre en ueltet ;
jugerat les poples en justise .
E faiz est li Sire refuges a povre ,
aidere en cuvennabletet
en tribulaciun .
Et esperent en tei chi cunuerent le ton nun ;
kar tu ne deguerpisis les queransz tei , Sire .
Cantez al Seignor , chi habitet en Sÿon ;
annunciez entre les genz les estudies de lui .
Kar lirequeranz le sang de çouls
recordez est ; nenest ubliez le clamur
des povres .
Aies merci de mei , Sire ; veies la moie humilitet
de mes enemis ,
ki essalces mei des porz de mort , que
jo annunce tuz les tuenslöenges
en portes filie Sÿon .
Jo m'eslaescerai en tuen salvable ; enfichésunt
les genz en destruiement que il firent.
En cest laz que il repunstrent
conpris est li piez de els .
Conuiz ert li Sire jugement faisantz ; en
ovres de ses mains conpris
est li pecchere .
Seient turnet li pecheur en emfern ,
tutes genz que oblient Deu .
Kar nent en fin ubliance ert
del povre; la pacience des povresne
perirat enfin .
Esdrece tei , Sire , ne seit confortet li hum ;
seient jugees les genz en ton guardement .
Stablis , Sire , de lei duneur sur
içouls ; sascent les genz kar humes sunt .
A quei , Sire , desevras tu en luinz ? Tu despises
en cuvenabletet en tribulatiun .
Dementres que s'onorguillist li fel , espris est li povre ;
sunt conpris en conseilz es ques
ilpensent. Kar löez est li pecchere
en desideriis de sa aneme , et
li torcenus est beneït .
Purvocat Nostre Seignur li pecchere ; sulunc
la multitudine de la sue ire nel querat .
Nen est Deus en l'esguardement de lui ; malveis
sunt les veies de lui en tut tens .
Toleiz sunt tes jugemenz de sa face ;
de tuz ses enemis seignurirat .
Kar il dist adecertes en son quor : “Ne serai esmoüt
de generation en generation seinz mal” .
Del quel de maliciun la buche est pleine et
de mertume et de tricherie ; desuz sa langue
de lui travailz et dolurs .
Il seit en asguaiz ot les riches en
respostailles , pur ço que il ociet le innocent .
Li oil de lui en povre reguardent;
aguaitet en repostaille ensement cume leün
en sa fosse .
Aguaitetque il ravisset lepovere ; ravir
povere dementeres que il atrait lui .
En sun laz le humilierat lui ; enclinerat
sei et carrat quant il seignurierat
des poveres.
Kar il dist adecertes in sun quor : “Obliez est Deus ;
esturnat sa face que il ne veiet en fin” .
Esdrece tei , Sire Deus , et seit essalcee la tue main,
que tu ne ublies des poveres .
Pur lequel cose enrirat li felun Deu ?
Kar il dist adecertes en sun quor : “Nent requerat” .
Tu veiz kar tu labur et dolur
esguardes , pur ceque tu livres içouls en tes mains .
A tei guerpit est li povere ; a l'orfenine
tu seras aidere .
Detrible le braz del peccheur et del maligne ;
serat quis le pecchet de lui et
n'erat truvé .
Li Sire regnerat em parmenabletet et en
secle de secle ; vus perirez , genz de la terre de lui .
Le desiderie des poveres oït li Sire ;
le aprestement del quor de içouls oït la tue oreille .
Juger a l'orphenin et a l'humele , que il ne apost
en ultre magnifier sei li hum
sur terre .

El Seignor me fie ; cument dite vus a ma aneme :
“Trespasse el munt si cume passer” ?
Kar este vos li pecheur tendirent
lur arc , apareillerent lur saietes en
cuivre , que il sajetent en obscure les dreiturés
de quor . Kar lesquelscoses tu parfesis
il destruistrent ; li juste acertes quel cose feist ?
Li Sire en sun seint temple , li Sire
el cel sa sege .
Li oil de lui el povre guardent ; li surcil
de lui demandent les fils des humes .
Li Sire enquert le juste et le felun ;
chi acertes aimet felunie het
la sue aneme .
Il pluerat sur les peccheurs laz ; fous ,
sulfere et esperit de tempestez la partie del caliz de içouls .
Kar dreiturels Sire et justises
amat ; ueltet vit volz de lui .

Salf mei fai , Sire ,
kar defist li seinz ; kar
amenusees sunt le veritez de fiz
de humes .
Vaines choses parlerent chascuns a sun presme ;
levres trecheresses en quor et par quor parlerent .
Destruisset li Sire tutes leveres tricheruses ,
et langue grantz choses parlanz .
Chi distrent : “La nostre langue magnifieruns ;
le noz leveres de nus
sunt ; chi nostre sire est ?”
“Pur la miserie des sufraitus et le gemissement
des povres , ore me esdrecerai” dist li Sire .
Deposerai en salvable ; fianzsusement ferai en lui .
Li parlement del Seignur parlement caste ; argent
par fu esmeret , pruvet
a la terre , espurget a set duble .
Tu , Sire , guarderas nus et guarderas nus ,
de ceste generaciun en parmenabletet .
En avirunnement li felun eirent ; sulunc
la tue haltece multeplias les fiz
des humes .

Desque a quant , Sire , ublies tu
mei en fin ? desque a quant desturnes
la tue face de mei ?
Cume lungement poserai conseilz en la moie aneme !
dolur en mun quor par jur .
Desque a quant serat essalcet li mens enemis
sur mei ? resguarde et oïes mei , Sire li mens Deus .
Enlumine les mens oilsz , que jo unces ne dorme
en mort ; que alcune fiet ne diet
li mens elnemis : “Jo melz valui enverslui .”
Chi tribulent mei se eslecerunt si je serai esmoüt ;
mais jo acertes en la tue misericorde esperai.
Eslecerat li mens quors en tun salvable;
jo canterai al Seignor ki bones choses livrat a mei ;
et canterai al nun del Seignur altissime .

Dist li fols
en sun quor : “Nen est Deus .”
Corrumput sunt et abominables
fait sunt en lur estudies ; nen est
chi facet bien , nen est desque a un .
Li Sire del ciel esguardat sur les filz des humes ,
que il veitsi est entendanz
urequeransz Deu .
Tuit declinerent ensemblement , nent profitables
fait sunt ; nent est chi facet bien ;
nent est desque a un .
Le sepulchre auvranzest le guitrun de çouls ;
par lur langues tricherusement faiseient ; venun
de serpens desuz les levres de els .
La buche desquelsde maleciun et de amartume
pleinne est ; ignels li piez sunt de els
a espandre sanc .
Contriciun et maleurteten veies de els ,
et la voie de peis nen cunuerent ; nent
est crieme de Deu devant lur oils .
Dum ne cunuistrunt , tuit chi overent
felunie , chi devorent mun
pople si cumeviande de pain ?
Le Seignur nent envocherent ; iloc tremblerent
de creme en quel liu nent esteit creme .
Kar li Sire en generaciun justa est ;
le conseil des sufreitus confundistes ; kar
li Sire est esperance de lui .
Liquesdunrat de Sÿon salvable a Israel ? quant
desturnerat li Sire la caitivetet de sun pople ,
s'esjoirat Jacob et s'esleecerat Israel .

Sire , liqueshabiterat
en tuen tabernacle ? u liquels
reposerat el tuenseint munt ?
Chi entre senz teche , et ovret justise ;
chi parrolet veritet en sun quor ;
chi ne fist tricherie en sa langue ,
ne ne fist a sum pröesme mal , et obprobre
ne receut envers ses
pröesmes .
A nient est demenet en le esguardement
de lui li malignes ; les cremanz acertes le Seignur
glorifie .
Ki jure a sun pröesme et nel deceit ;
chi sa pecunie ne dunat
a usure , et luers sur le innocent
ne receut .
Chi fait icestes choses , ne serat moüt en parmenabletet .

Guuarde mei , Sire ,
kar jo esperai en tei ; jo dis
al Seignur : “Li mens Deus tu es ; kar
de mes bens nen n'as busuin .”
As sainz chi sunt en sa terre , afait merveilluses
tutes mes volentez en els .
Multepliees sunt les enfermetez de els ;
enprés ice sei hastierent .
Jo ne assemblerai les cuvenz de eels
de sancs ; ne ne serai remembrere de nuns
de els par mes levres .
Li Sire est partie de la moie hereditet et del mien
calice ; tu es ki restablirasla moie hereditet . a mei .
Les cordes chaïrent a mei en cleres choses ;
et adecertes la moie hereditet est a mei clere .
Jo beneistrai le Seignur chi dunat a mei entendement ;
ensurquetut et desque a la nuit
cruissirent en mei mes reins .
Jo purveeie le Seignur el men gardement tutes ures ;
kar deversles dextres est a mei , que jo ne seie comuut .
Pur ico esleechanz est li mens cors et esjoït
la moie langue ; ensurquetutet la moie carn
reposerat en esperanz .
Kar tu ne deguerpiras la moie aneme
en emfern ; ne tu ne dunras le tuen seint
veer corrumptiun .
Cuneües a moi tu fesis les voies de vie ; tu me ampliras
me de leece ot tuen vult ; delectaciuns
in ta dextre desque al fin .

Oï Sire , Sire ,
la moie justise ; entend la moie priere .
Ot tes oureilles receif la moie ureisun ,
nient en tricheresses levres .
De tun vult li men jugement eisset ;
li tuen oil voient ueltez .
Tu esprovas li men quor et le visitas par nuit ;
par fu mei esmeras ; et nent est truvee
en mei iniquitet .
Que ne parolt la moie buche ovres de humes;
pur les paroles de tes leveres
jo guarderai voies dures .
Parfei les mens alemenz en tes sentes ,
que ne seient movez les meies traces .
Jo criai kar tu me oïs ,
Deus ; encline la tue oreille a mei et
exoïesmes paroles .
Fai merveilluses les tues misericordes , chi salf
fais les esperanz en tei .
Des contrestanz a la tue dextre guarde mei
si cume purnele de oil .
Desuz le unbre de tes eles cuovre
mei de la face des feluns chi mei aflistrent .
Li men enemi la moie aneme avirunerent ;
lur craisse enclostrent;
la buche de els parlé est orguoil .
Degetant me , ore avirunerent mei ;
lur oilz establirent decliner en terre .
Reçurent mei cume leüns aparilez a proie ,
et si cume chaés de leün habitanz en repostailes .
Esdrece tei , Sire , devancis ei lui et suplante
lui ; delivrela moie aneme del felun ,
la tue espede des enemis de la tue
main . Sire , des poies de terra divise les
içouls en la voie de els ; des tues respostailes
aempliez est le ventre de els .
Saülez sunt de filz ; et laisserent lur remaisseilles
a lur enfanz .
Jo acertes en justise aparisterai al tuen esguardement ;
en serai saület cume aparisterat
latue glorie .

Exoïet tei li Sire el jur de tribulaciun ;
defendet tei le nun
de Deu Jacob .
Envoiet a tei aïue de seint ; et de Sÿon defendet tei .
Remembere seit de tuit tuen sacrefise ; et le tuen sacrefise
seit fait cras .
Duinst a tei sulunc le tuen cuer ; et tut
le tuen cunseil confermet .
Nus esleceruns el tuen salvable ; et el nun
de Nostre Deu seruns magnifiet .
Aemplisset li Sire tute les tuens peticiuns ;
ore cunui kar salf fist
li Sire sun Crist .
Exoïet lui de sun seint cel ; en
pöestet la salut de sa destre .
Icist en curres et icist en chavals ; nus adecertes
en le nun del Seignurde Nostre Deu apeleruns .
Il sunt enlïet et chaïrent ; nus
adecertes levamus et sumus esdrecet .
Sire , salf fai le rei ; et oïe
nus en jurn que nus apeleruns tei .

Sire , en ta vertut
esleescerat li reis ; et sur ta salut
esleecerat forsenement .
Le desiderie de sun quor dunas a lui ; et de la volentet
des leveres de lui nient deceus lui .
Kar devances lui en beneïçuns
de dulceur ; posas en sun en chef de lui
corune de pere preciuse .
Vierequist de tei et tu li dunas ; lungur
de jursz en secle et en secle de secle.
Grande est la glorie de lui en tun salvable ; glorie
et grant bealtet enposerassur lui .
Kar tu dunras lui en beneïciun
en secle del secle ; tu esleesceraslui en
goie ot tun vult .
Kar li reis espeireten Seignur ; et en la misericorde
del altisme ne serat commoüt .
Seit truvee la tue main a trestuz tes enemis ;
la tue dextre truisset tut
chi tei haïrent .
Tu poseras icels cume furn de fou el tens
de tuen vult ; li Sire en la sue ire les conturberat ;
et fou les devorerat .
Le fruit de els tu osteras de la terre , et la semenz
de içols des fizdes humes .
Kar il declinaverent en tei mal ;
purpenserent conseilz lesquels il ne pourent
establir .
Kar tu poseras els dos ; en tes remasilles
tu apareilleras le vult de içouls .
Seies essaulcez , Sire , en ta vertut ; nus canteruns
et recunteruns tes vertuz .

Deus , li mens Deus , reguarde mei ;
purquei mei deguerpis ? luinz
de ma salut sunt les paroles de mes forfaiz .
Li miens Deus , je crierai par jurn , et nient orras ;
et par nuit , et nient a folie a mei .
Tu acertes en seint habites , löenge de Israel .
In tei aspererent li nostre pere ; espererent
et si deslivrasels .
A tei crierent esalf sunt fait ;
en tei espererent et ne sunt aspandu .
Jo acertes sui verm et nient huem ,
repruece des humes et degetement de pople .
Trestuit li veiant mei ascharnirentmei ;
parlé sunt par lur levres et meürent lur chef :
“Il esperat eleig el Seignur : livret lui ; salf
facet lui , kar il volt lui .”
Kar tu es chi estraisis mei
del ventre ; la moie esperance des mameles ma mere ;
en tei sui jotet de ventre .
Del ventre ma mere li mens Deus es tu ;
ne desevreras de mei .
Kar tribulaciun est procheine ; kar
nient est chi aïut .
Avirunerent mei veel mult ; tor
cras pursistrent mei .
Auverirent sur mei lur buche si cumeleün ravisanz et ruisanz .
Si cumeewe espandut sui ; et esparpeilet sunt
tuit mes os .
Faiz est li mien cuer ensement cume cire
remetanz en milliu de mun ventre .
Assechet si cumetest la moie virtue , et
la moie langue aerst a mes jouues ;
et in puldre de mort demenas mei .
Kar avirunerent mei chens mult ;
concile de malignanz pursist mei .
Foïrent mes mains et mes piez ;
denumererent tuz mes os .
Icil acertes esguarderent et virent
mei ; departirent a sei mes vestimenz ; et
sur la moievesture mistrent sort .
Tu adecertes , Sire , ne esluigneras la tuen aïue
de mei ; a la moie defensiun guarde .
Delivere de espee , Deus , la moie aneme , et de
la main del chien la moie sule .
Salf mei fai de la buche del leün , et des cornes des unicornes
la moie humilitet .
Jo recunterai le tuen nun a mes freres ; el miliu
d'eglise löerai tei .
Ki cremez le Seignur , löez lui ; tute
la semence Jacob , glorifiet lui .
Crenget lui tute la semenceIsrael ; kar
il ne despit ne dedignat la preieredel povere ,
et ne destresturnat sa face de mei ; et cume
jo crioue a lui , oït mei .
Enverstei la moie löenge en grant eglise ; les miens vuz
rendrai en l'esguardement des cremanz lui .
Mangerunt li povre et serunt saület , et löerunt
le Seignur chi lui requerent ; viverunt
les quors de els en secle de secle .
Remembrerunt et serunt convertit
al Seignur tute les cuntrees de terre .
Et aorerunt en le esguardement de lui tute
les maignees des genz .
Kar del Seignur est le regne ; et il
seinnurirat des genz .
Maingerent et aürerent trestuit
li cras de la terre ; en le esguardement de lui charrunt
tuit chi descendent en terre .
Et la moie aneme a lui viverat ; et semence
li mien servirat a lui .
Annunciee ert al Seignur la lignee chi a venir est ;
et annuncerunt li ciel la justise de lui ,
al pople chi naistrat lequelfist li Sire .

Li Sire guverne mei
et nule chose a mei ne desert ; en liu
de pasture iloec mei alluat .
Sur le ewe de refectiun nurist mei ;
ma aneme convertit .
Demenat mei desure les sentes de justise
pur sun nun .
Kar et si je irai en miliu de l'umbre
de mort , ne cremrai mals , kar tu es ot mei .
La tue verge et li tuens bastuns , icele mei conforterent .
Tu apareillas el mien esguardement   , encuntre
icels chi travaillent mei .
Tu en olie mun chief encraisas ; et
li miens calices enivranz , kar mult clers est .
Et la tue misericorde ensuiverat mei ,
en tu les jurz de ma vie .
Et que jo habiteen la maisun del Seignur ,
en lungur de jurz .

Del Seignur est la terre e la plaintet de lui ,
li cercle des terres et tuit chi h
chi habitent en lui .
Kar icil sur les mers fundat lui ; et
sur les fluives appareillat lui .
Liquelsmunterat el munt del Seignur ? u
liquelsesterat en seint liu de lui ?
Li nient nuissanz par mains et net de quer , chi
ne receut en vain la sue aneme ,
et ne jurat en tricherie a sun prosme .
Icist receverat benedictiun del Seignur ,
et misericorde de lui sun salveur .
Icest est la generaciun de queranz lui ,
des queranz la face del Deu Jacob .
Eslevez voz portes , princes ; et seiez esleveies ,
portes parmanables ; et si entrerat li rex de glorie .
Liquelsest icist li reis de glorie ? li Sire forz et
poissanz , li Sire poissanz en bataille .
Eslevez voz portes voz portes   ; et seiesz eslevez ,
portes parmanables ; et si entrerat li reis de glorie .
Chi est icist reis de glorie ? li Sire de vertut ,
icil est reis de glorie .

A tei , Sire , levai la moie aneme ;
li mens Deus , en tei je fied , ne me vergundirai .
Ne ne charnissent mi enemi ; et certes
tuit chi sustenent tei ne serunt confundut .
Confundut seient tuit felunies feisanz en vein .
Les tues voies , Sire , demustre a mei ; et les tues sentes
enseigne mei .
Adrece mei en la tue vertuet veritet et enseigne mei ;
Kar tu es Deus , li mens salvere ; et tei sustinc tut en jurn .
Remembre des tues mercistz , Sire ,
et des tues misericordes , que del secle sunt .
Les mesfaiz de la meie juvente et mes ignorances
ne remembre .
Sulunc la tue misericorde remembre de mei ;
tu pur la tue boentet , Sire .
Dulz et dreturels li Sire ; pur ce
le lei dunrat as forfaisanz en la voie .
Il addrecerat les suefs en jugement ; enseignerat
les suefs lur voies .
Tutes les voies del Seignur sunt misericordes et veritet ,
asrequeranz testamenz de lui et les testemoniesde lui .
Pur tun nun , Sire , averas merci
de mun pecché , kar il est mult .
Liquelsest huem chi crient Seignur ? Lei
establit a lui en la voie que il eslistz .
La aneme de lui en bons choses demurrat ; et
le semence de lui heriterat la terre.
Fermementest li Sire as cremanz lui ,
et le sun testament de lui que il seit manifestet a els .
Li mien oil tutes ures al Seignur , kar
icil arecherat de laz mes piez .
Reguarde en mei et aies merci de mei , kar
uniel e povere sui jo .
Les tribulatiuns de mun quer sumt multipliedes;
de meies necessitez delivere mei .
Voiez la moie humilitet et mun travail ;
et delaisse tuz les miens forfaiz .
Reguarde mes enemis , kar il sunt multepliet ;
et par haine torcenuse haïrent mei .
Guarde aneme la moie et dilivere mei ;
nient vercunderai , kar jo esperai en tei .
Li nient nuisantet li dreturer aestrent a mei ,
kar jo sustinc tei .
Delivere , tu Deus , Israel , de tute ses tribulaciuns .

Juge mei , Sire , kar jo
en la moie nient nuisance entret sui ; et
el Seignur esperance ne serai enfermetz .
Prove mei , Sire , et ensaie mei ; bruille
les miens reinset mun quor .
Kar la tue misericorde devant mes oils est ;
et jo ploï en la tue veritet .
Ne seïs pas ot le conseil de vanitet ; et hot
les felunies faisanz nient enterai .
Jo hai la glise des malignanz; et ot
les feluns ne serai pas .
Jo laveraientre les nient nuisanz mes mains ;
et si avirunnerai tun altel , Sire .
Que jo oïe la voiz de la tue löenge , et recunte
tutes les tues mereveilles .
Sire , jo amai la bealtet de la tue maisun,
et le liude l'habitaciun de la tue glorie .
Ne perdes ot les feluns , Deus , la moie aneme ,
et ot les humes de sanc la moie vie .
In les mains desquelssunt felunies ;
la dextre de els reamplie est de lüers .
Jo acertes en la moie nun nuisanze entré
sui ; rechate mei et aies merci de mei .
Mes piez estunt en dreit ; ens eglises
jo beneïstrai tei , Sire .

Mi Sire est li mien enluminement et la moie
saluz ; lequeljo cremdrai ?
Li Sire defendere de ma vie ; delqueljo tremblerai?
Dementres que aprisment sur mei lesnuisanz ,
que manjucent les moies carns ,
chi travailent mei li mien enemi , icil sunt enfermet
et chaïrent .
Si parmainent encuntre mei herberges ,
ne crendrat mes cuers .
Si esdrecet entcuntre mei bataille ,
en ice jo esperai .
Une chose requis del Seignur , ceste requerai :
que jo habite en la maisun de Nostre Seignur tuz les jurz de ma vie ;
Que jo voie la volentet de Nostre Seignur , et visite
le sun temple .
Kar il repost mei en sun tabernacle
en le jurn des mals ; cuverit mei en
la repostaile de sun tabernacle .
En la piere exalceat mei ; e ore exhalchat
mun chief sur mes enemis .
Jo avirunai et sacrifiai en sun tabernacle
sacrefise de löenge ; jo canterai
et psalme dirrai al Seignur .
Oï , Sire , la moie voiz par laquelejo criai
a tei ; aies merci de mei et exoïe mei .
A tei dist li mien cuer : “Esquist tei ma face” ;
la tue face , Sire , requirrai .
Ne desturnes la tue face de mei ; e ne declines
en ire de tuen serf .
Li miens aidere seies , Sire, ne deguerpisesmei ;
ne despisesmei , Deus li miens salvere .
Kar mis pere et ma mere deguerpirent
mei ; li Sire acertes receut mei .
Lei pose a mei , Sire , en ta voie ; et esdrece
mei en dreite sente pur mes enemis .
Ne livre mei en les anemes des traveillanz
mei ; kar esdrecerent en mei felun
testemonie ; et mentit est le felunie a sei .
Jo crei veerles biens del Seignur en la terre des vivanz .
Atent le Seignur , barnilment fai ; e seit confortet
li tuens cuers , et sustenc le Seignur .

A tei , Sire , criai ; li miens Deus , ne taises
de mei ; que tu acune foiede ne taises de mei ; et
serai semblet as descendanz en lai .
Exoï , Sire , la voiz de la moie preiere
dementres que jo oure a tei , dementeres que jo lef mes mains
a tun seint temple .
Nient ensemblement livres tu mei ot les peccheurs ;
et ot les overanz felunie ne perde mei .
Chi parolent peis ot sunprisme ,
males choses acertes sunt en lur cuers .
Dune a els sulunc les ovres de euls , et sulunc la felunie
de lur contruvemenz .
Sulunc les ovres de lur mains dune
a els ; rende le gueredement de els a els meïsmes.
Kar il ne attendirent les ovres del Seignur ;
et es overes de ses mains de lui destruiras els
et n'esdefieras içouls .
Beneeizli Sire , kar il exoït
la voiz de la moie preiere .
Sire li miens aidere et li miens defendere ; et
en lui esperat li mien cuer e ad aïdet sui .
Et flurist la moie carn ; et de la moie volentet
regeïrai a lui .
Li Sire est fortesce de sun pople , et defendere est
des salvaciuns de sun Crist est .
Salf fai tuen poble , Sire ,
et beneïs a la tue hereditet ; et guverne içouls
et exalte els desque en parmainabletet .

Aportez al Seignur , filz Deu , aportez
al Seignur les filz des multuns.
Aportez al Seignur glorie et honur ;
aportez al Seignur glorie al nun de lui ;
adoret le Seignur en sun seint aitre .
La voiz del Seignur sur les ewes , Deus de majestet et entunat ;
li Sire sure multes ewes .
La voiz del Seignur en vertut ; la voiz del Seignur en grandece .
La voiz del Seignur constreinansz les cedres ; et freindrat
li Sire les cedresLibani .
Et siaminuserat iceles ensement cume le veel
Libani ; et aemet si cume
li filz des unicornes .
La voiz del Seignur entretrenchansz la flamme de fou ;
la voiz del Seignur commuvant desert ;
et commuverat li Sire le desert Cades .
La voiz del Seignur aprestanz les cers et descuvrat
les espeisseces ; et el temple de lui tuit
dirrunt glorie .
Li Sire diluvieenhabiter fait ;
et serat li Sire reis en parmenabletet .
Li Sire des vertut a sun pople dunrat ; Sire
benistrat a sun pople en pais .

Jo dis : “Jo esguarderai les moies voies ,
que jo ne mesface en la moie langue .
Jo posai a ma buche guarde ,
cum esteüst li pecchere encuntremei .”
Jo amui et ahumiliez sui et si me tui de bones choses ;
et li mien dolur est renovelee .
Eschalfai li miens cuer dedenz mei ; et en la moie meditaciuns
ardrat fous .
Jo parlai en ma langue : “Conue fai
a mei , Sire , la meiefin ,
et le numre de mes jurz ki est ,
que jo sache quel cose defeit a mei .
Aeste tei mesurables posas les miens jurz ,
et la moie substance ensement cume nient devant tei .
Mais nequedent tutes vanitez , chascuns
hoem vivant .
Nequedent enn imagine trespasseli huem ;mais et en vains est conturbet .
Tressor aüne , et ne set a cui il asemblerat .”
Et ore quels est la moie atente , dum nen li Sire ?
et la moie substance vers tei est .
De tutes les moies iniquitez delivere mei ;
reproce al nient sage tu donas mei .
Jo amui et nient avri la moie buche , kar
tu feïs ; oste a de mei les tues plaies .
De la fortece de ta main jo defailli en encrepemence ;
pur felunie tu castias
hume .
Et defrire fesis si cumeiregne la aneme
de lui ; ensement vain est contrublé chascuns huem .
Exoï la moie ureisun , Sire , et la moie preiere ;
a tes oreiles receif les meies lermes .
Ne taises , kar astrainge jo sui vers tei , et
estrainge si cume tuit li mien pere .
Gerdune a mei , que jo seie refreidez ainc que jo
m'en auge , et plus ne serai .

Purquei te glorifies en malice ,
en felunie , ki poissanz ies ?
Tute li jurn torcenerie pensat la tue langue ,
si cumenovacle acue fesis tricherie .
Tu amas malice sur benignetet ,
felunie plus que parler weltet .
Tu amas tutes les paroles de trebuchement,
langue tricheruse .
Pur ice Deus destruirat tei enfin ; esracherat
tei et forsmeterattei de tabernacle ,
et la tue racine de la tere des vivanz .
Verrunt li juste et criendrunt ; et sur lui
rirunt et dirrunt : “Aeste vus li huem ki
nient posat Deu sun adiutorie ,
mais esperat en la multitudine de ses richeces ,
et melz valut en sa vanitet .”
Mais jo si cume olive fruit portant en la maisun
de Deu , jo esperai en la misericordede Deu en parmanabletet
et en secle de secle .
Jo regeïrai a tei en siecle , kar tu fesis ;
et atendrai le tuen nun , kar est bone chose
en l'esguardement de tes seinz .

Dist li nient sage en sun quer :
“Nen est Deus .”
Corrumput sunt et haïbles sunt
fait en felunies ; nient est ki facet bien .

Deus del ciel esgurdat sur les filz des humes ,
que il veiet si est entendanz u requeranz
Deu .
Tuit declinerent , ensemblement nient profitables
fait sunt ;nient est ki facet bien ; nient est desque a un .
Dun ne saverunt tuit ki ovrent felunie ,
ki devorent li mien pople
si cumeviande de pain ? Deu nient apelerent ;
iluec tremblerent de poür , en quel liu
nient fuit crieme .
Kar Deus departit les os de icels
ki a humes plaisent ; il sunt confuses
kar Deus les despit .
Ki dunrat de Sÿon salveur a Israel ?
cume Deus convertirat la chaitivetet de sun pople ,
esjorrat Jacob et s'esleeceratIsrael .

Deus , el tuen nun salf mei fai ,
et en la tue vertut juge mei .
Deus , exoïe la moie ureisun ,
ot tes oreilles receif les paroles de la moie buche .
Kar li astrange s'esdrecerent encuntre mei ,
et li fors quistrent la moie aneme ,
et ne proposerent Deu devant
lur esguardement .
Aeste tei acertes Deus aïuvet mei ; li Sire
recevere est de la moie aneme .
Desturne mals a mes anemis , en la tue veritet
depert els .
Voluntrivement sacrifierai a tei , regeïrai
al tuen nun , Sire , kar bone chose est .
Kar de tute tribulaciun delivras mei ,
et sur les miens enemis despit
li miens oilz .

Dum ne ert suget a Deu
la moie aneme ? de lui acertes
la moie salut .
Kar nees icil li miens Deus et li mienssalvere ;
li miens recevere , ne serai moüt plus.
Desque a quant encurez vus en hume , ociez vus
tuit , ensement cume a pareiz
enclinee et a maisere debutee ?
Acertes li mien pris il purpenserent
a debuter ; jo curri en seif ; par lur buche
benediseient , et par lur cuer mal disseient .
Mais nequedent a Deu seies sugete , la moie aneme ,
kar de lui est la moie pacience .
Kar icil li miens Deus et li mien salvere , li miens aidere ,
nient trespasserai.
En Deu la moie salut est et la moie glorie , Deus la moie aide ,
et la moie esperance est en Deu .
Asperez en Lui , tute congregaciun de pople ; espandez
devant lui voz cuers ; Deus est li nostre aidere
en parmanabletet .
Mais nequedent vain sunt li filz des humes , menceungers
li fil des des humes en peises , que il deceivent
de vanitet en ice mesme .
Ne voillet esperer en iniquitet , et ravines ne vus chielt
acuveiter ; recheises si vus habundant , ne voillez
cuer aposer .
Une feit parlat Deus , icez douschoses oï :
“Kar la pousté de Deu est” , et tei , Sire , misericorde ;
kar tu rendras a chascun sulunc les overes .

Tei cuvent chant , Deus , en Sÿon ,
et a Tei rendut ert vot en Ierusalem .
Exoïe la moie oreisun ; a tei tute carn
vendrat .
Les paroles des feluns melz valurent sur nus ,
et as noz impietez tu seras propicius .
Beneürez lequel tu elisis et prisis : enhabiterat
en tes aitres .
Nus seruns reamplit en biens de ta maisun ; seint est
li tuens temples , merveilluse en ueltet .
Exoï nus , Deus , li nostre salvere , esperanz
de tutes fins de tere et en la mer luinz .
Apareillanz les monz en la tue vertut , ceint
de puissanz , ki conturbes le parfun
de la mer , le suen de ses fluez .
Serunt turbé les genz , et criendrunt ki habitent
les termes de tes signes; les eïssement
de matin et el vespere tu deliteras .
Tu visitas la tere et eniverasli , multiplias
a enrichirli .
Li fluves de Deu raempliz est d'ewes ; tu aprestas
la viande de els , kar issi est l'aparaillement de lui .
Les rives de lui enivranz, tu multiplies ses germes ;
en ses guiteres esleecerat germanz .

Beneïstras a la corune de l'an de la tue benignetet ,
et li tuen camp serunt raemplit de plenté .
Encrasserunt les bealtez del desert , et de leece
les tertres ierent ceint . Vestu sunt
li multun des uvelles , et les valees habunderunt
de frument ; crierunt , kar chant dirrunt .



Dist li Sire al mien Seignur : “Siede sie devers les meies destres ,
desque jo pose les tuens enemis escamel
de tes piez .”
La verge de la tue vertut forsmetrali Sire de Sÿon ;
seinurer el milliu de tes enemis .
Ensemble ot tei cumencement el jur de la tue vertut
el splendur desseintz ; de ventre
devant Lucifer engendrai tei .
Jurat li Sire e ne se repentirat :
“Tu es prestre en parmanabletet , sulunc
le ordre de Melchisedech .”
Li Sire devers les tues destres brisat el jurn de la sue ire
les reis .
Jugerat es naciuns , aemplirat trubuchemenz ;
dequasserat les chies en la tere des mulz .
Del ruisel en la voie but ; empur ice exalceatsun chief .
