
Bonsfut li secles al tens ancïenur
quer feit i ert e justise etamur,
siert creance dunt ore n'i at nul prut,
tut est müez, perdut ad sa colur,
ja maisn'iert tel cum fut as anceisurs.

Al tens Noé et al tens Abraham
et al David quiDeus par amat tant,
bons fut li secles, jamais n'ert si vailant,
velz est e frailes, tut s'en vat remanant,
si'stampairéttut bien vait remanant.

Puis icel tens que Deus nus vint salver,
nostra anceisur ourent cristïentét,
si fut un sire de Rome la citét,
rices hom fud de grant nobilitét,
pur hoc vus di d'un son filz voil parler.

Eufemïensi out a nnumli pedre,
cons fut de Rome des melz ki dunc i eret,
sur tuz ses pers l'amat li emperere,
dunc prist muiler vailante et honurede,
des melz gentils de tuta la cuntretha.

Puis converserent ansemble longament,
n'ourent amfant, peiset lur en forment,
e Deu apelent andui parfitement:
“E! reis celeste, par ton cumandement
amfant nus done ki seit a tun talent.”

Tant li prierent par grant humilitét,
que la muiler dunat fecunditét,
un filz lur dunet, si l'en sourent bont gret,
de sain batesma l'unt fait regenerer,
bel num li metent sur la cristïentét.

Fud baptizét, si out num Alexis,
ki lui portat suëf le fist nurrir,
puis ad escole li bons pedre le mist,
tant aprist letres que bien en fut guarnit,
puis vait li emfes l'emperethur servir.

Quant veit li pedre que mais n'avrat amfant,
mais que cel sul que il par amat tant,
dunc se purpenset del secle an avant,
or volt que prenget moyler a sun vivant,
dunc li acatet filie d'un noble franc.

Fud la pulcela nethe de halt parentét,
fille ad un conpta de Rome la ciptét,
n'at mais amfant, lui volt mult honurer,
ansemble an vunt li dui pedre parler,
lur dous amfanz volent faire asembler.

Donnentlur terme de lur adaisement,
quant vint al fare, dunc le funt gentement,
danz Alexis l'espuset belament,
mais ço est tel plait dunt ne volsist nïent,
de tut an tut ad a Deu sun talent.

Quant li jurz passet et il fut anuitét,
ço dist li pedres: “Filz, quar t'en vas colcer
avoc ta spuse al cumand Deu del ciel.”
Ne volt li emfes sum pedre corocier,
vint en la cambra ou ert sa muiler.

Cum veit le lit, esguardat la pulcela,
dunc li remembret de sun seinor celeste,
que plus ad cher que tut aveir terrestre,
“E! Deus, dist il, cum fort pecét m'apresset,
se or ne m'en fui, mult criem que ne t'em perde.”

Quant an la cambra furent tut sul remés,
danz Alexis la prist ad apeler,
la mortel vithe li prist mult a blasmer,
de la celeste li mostret veritét,
mais lui est tart quetil s'en seit turnét.

“Oz mei, pulcele, celui tien ad espus
ki nus raensde sun sanc precïus,
an icés secle nen at parfit'amor,
la vithe est fraisle, n'i ad durable honur,
cesta lethece revert a grant tristur.”

Quant sa raisun li ad tute mustrethe,
pois li cumandet les renges de s'espethe
et un anel, a Deu li ad comandethe,
dunc en eissit de la cambre sum pedre,
ensur nuit s'en fuit de la contrethe.

Dunc vint errant dreitement a la mer,
la nef est preste ou il deveit entrer,
dunet sum pris et enz est alöét,
drecent lur sigle, laisent curre par mer,
la pristrent terre o Deus les volt mener.

Dreit a Lalice, ço fut citét mult bele,
iloec arivet sainement la nacele,
dunc an eisit danz Alexis acertes,
ço ne sai jo cum longes i converset,
ou que il seit de Deu servir ne cesset.

D'iloc alat an Alsis la ciptét,
pur une imaginedunt il oït parler,
quedangeles firent par cumandement Deu,
el num la virgine ki portat salvetét,
sainta Marie ki portat Damnedeu.

Tut sun aver qu'od sei en ad portét,
tut le depart par Alsis la citét,
larges almosnes, que gensne l'en remest,
dunet as povres u qu'il les pout trover,
pur nul aver nevolt estra ancumbrét.

Quant sun aver lur ad tot departit,
entra les povres se sist danz Alexis,
reçut l'almosne quant Deus la li tramist,
tant an retint dunt ses cors puet guarir,
se lui'n remaint, sil rent as poverins.

Or revendrai al pedra et a la medra,
et a la spuse qued il out espusethe.
Quant il ço sourent qued il fud si alét,
ço fut granz dols quet il unt demenét,
e granz deplainz par tuta la citiét.

Ço dist li pedres: “Cher filz, cum t'ai perdut!”
Respont la medre: “Lasse! qued est devenut?”
Ço dist la spuse: “Pechét le m'at tolut.
E! chers amis, si pou vus ai oüt,
or sui si graime que ne puis estra plus.”

Dunc prent li pedre de sémeilurs serganz,
par multes terres fait querre sun amfant,
jusque en Alsis en vindrent dui errant,
iloc truverent danz Alexis sedant,
mais n'aconurentsum vis ne sum semblant.

Desat li emfes sa tendra carn mudede,
nel reconurent li dui sergant sum pedre,
a lui medisme unt l'almosne dunethe,
il la receut cume li altre frere,
nel reconurent, sempres s'en returnerent.

Nel reconurent ne nelunt anterciét,
danz Alexis an lothet Deu del ciel
d'icez sons sers qui il est provenders,
il fut lur sire, or est lur almosners,
ne vus sai dire cum il s'en firetliez.

Cil s'en repairent a Rome la citét,
nuncent al pedre que nel pourent truver,
set il fut graim nel estot demander,
la bone medre s'em prist a dementer,
e sun ker filz suvent a regreter.

“Filz Aleïs, pur quei portatta medre?
Tu m'ies fuït, dolente an sui remese,
ne sai le leu ne n'en sai la contrede
u t'alge querre, tute en sui esguarethe,
jamais n'ierc lede, kers filz, nulert tun pedre.”

Vint en la cambre plaine de marrement,
si la despeiretque n'i remest nïent,
n'i remest palie ne neül ornement,
a tel tristur aturnat sun talent,
unches puis cel di ne se contint ledement.

“Cambra, dist ela, jamais n'estras parede,
ne ja ledece n'ert an tei demenede.”
Si l'at destruite cum disl'ait host depredethe,
sas i fait pendre, curtines deramedes,
sa grant honur a grant dol ad aturnede.

Del duel s'asist la medre jusque a terre,
si fist la spuse danz Alexis acertes.
“Dama, dist ele, jo i ai si grant perte,
ore vivrai an guise de turtrele,
quant n'ai tun filz, ansembl'ot tei voil estra.”

Ço di la medre: “Se a mei te vols tenir,
sitguardarai pur amur Alexis,
ja n'avras mal dunt te puisse guarir,
plainums ansemble le doel de nostre ami,
tu de tun seinur, jol frai pur mun filz.”

Ne poet estra altra, turnent el consirrer,
mais la dolur ne pothent ublïer.
Danz Alexis an Alsis la citét
sert sun seinur par bone volentét,
ses enemis nel poet anganer.

Dis e seat anz n'en fut nïent a dire,
penat sun cors el Damnedeu servise.
Pur amistét ne d'ami ne d'amie,
ne pur honurs ki l'en fussent tramise,
n'en volt turner tant cum il ad a vivre.

Quant tut sun quor en ad si afermét
que ja sumvoil n'istrat de la citiéd,
Deus fist l'imagine pur sue amur parler
al servitor ki serveit al alter,
ço li cumandet: “Apele l'ume Deu.”

Ço dist l'imagena: “Fai l'ume Deu venir,
quar il ad Deu bien servit et a gret
et il est dignes d'entrer en paradis.”
Cil vait, sil quert, mais il nel set coisir,
icel saint home de cui l'imagene dist.

Revint li costrea l'imagine el muster:
“Certes, dist il, ne sai cui antercier.”
Respont l'imagine: “Çoest cil qui tresl'us set,
pres est de Deu e des regnes del ciel,
par nule guise ne s'en volt esluiner.”

Cil vait, sil quert, fait l'el muster venir,
estvus l'esample par trestut le païs
que cele imagine parlat pur Alexis.
Trestuit l'onurent li grant e li petit,
e tuit le prient que de els ait mercit.

Quant il ço veit qu'ilvolent onurer:
“Certes, dist il, n'i ai mais ad ester,
d'icest'honur nenrevoilancumbrer.”
Ensur nuit s'en fuit de la ciptét,
dreit a Lalice revint li sons edrers.

Danz Alexis entrat en une nef,
ourent lur vent, laisent curre par mer,
andreit Tarson espeiret ariver,
mais ne puet estra, ailurs l'estot aler,
andreit a Rome les portet li orez.

A un des porz ki plus est pres de Rome,
iloec arivet la nef a icel saint home.
Quant vit sun regne, durement s'en redutet
de ses parenz qued il nel recunuissent,
e de l'honur del secle nelencumbrent.

“E! Deus, dist il, bels sire reis qui tut guvernes,
se tei ploüst ci ne volisse estra,
s'or me conuissent mi parent d'icesta terre,
il me prendrunt par pri ou par poëste,
se josan creid, il me trairunt a perdra.

Mais ne pur huec mun pedre me desirret,
si fait ma medra plus que femme qui vivet,
avoc ma spuse que jo lur ai guerpide,
or ne lairai nenmete an lur bailie,
nenconuistrunt, tanz jurz ad que nenvirent.”

Eist de la nef e vint andreit a Rome,
vait par les rues dunt il ja bien fut cointe,
n'altra pur altre mais sun pedre i ancuntret,
ansembl'ot lui grant masse de ses humes,
sil reconut, par sun dreit num le numet.

“Eufemïen, bel sire, riches hom,
quar me herberges pur Deu an tue maison,
suz tun degrét me fai un grabatum
empur tun filz dunt tu as tel dolur,
tut soi amferm, sim pais pur sue   amor.”

Quant ot li pedre le clamor de sun filz,
plurent si oil, ne s'en puet astenir.
“Por amor Deu e pur mun cher ami,
tut te durai, boens hom, quanque m'as quis,
lit et ostel e pain e carn e vin.

E! Deus, dist il, quer oüsse un sergant
kil me guardrat, jo l'en fereie franc.”
Un en i out ki sempres vint avant.
“As me, dist il, kil guard pur ton cumand,
pur tue amur an soferai l'ahan.”

Dunc le menat andreit suz le degrét,
fait li sun lit o il pot reposer,
tut li amanvetquanque bosuinz li ert,
contra seinur ne s'en volt mesaler,
par nule guise ne l'empuet hom blasmer.

Sovent le virent e le pedre e le medra,
e la pulcele quetli ert espusede,
par nule guise unces nel aviserent,
n'il ne lur dist n'elsnel demanderent,
quels hom esteit ne de quel terre il eret.

Soventes feiz lur veit grant duel mener
e de lur oilz mult tendrement plurer,
e tut pur lui, unces nïent pur eil.
Danz Alexis le met el consirrer,
ne l'en est rien, issi est aturnét.

Soz le degrét ou il gist sur sa nate,
iluec paist l'um del relef de la tabla:
a grant poverte deduit sun grant parage.
Ço ne volt il que sa mere le sacet,
plus aimet Deu que tut sun linage.

De la vïande ki del herberc li vint,
tant an retint dunt sun cors an sustint,
se lui en remaint, sil rent as povrins,
n'en fait musgodepur sun cors engraisser.


En sainte eglise converset volenters,
cascune feste se fait acomunier,
sainte escriture ço ert ses conseilers,
del Deu servise se volt mult esforcer,
par nule guise ne s'en volt esluiner.

Suz le degrét ou il gist e converset,
iloc deduit ledement sa poverte,
li serf sum pedre ki la maisnede servent
lur lavadures li getent sur la teste,
ne s'en corucet netil nes en apelet.

Tuz l'escarnissent, sil tenent pur bricun,
l'egua li getent, si moilent sun linçol,
ne s'en corucet gienscil saintismes hom,
ainz priet Deu quetil le lur parduinst
par sa mercit, quer ne sevent que funt.

Iloc converset eisi dis e set anz,
nel reconut nuls sons apartenanz,
ne nuls hom ne sout les sons ahanz.



Trente quatre anz ad si sun cors penét,
Deus sun servise li volt guereduner,
mult li angreget la sue anfermetét,
or set il bien qued il s'en deit aler,
cel son servant ad a sei apelét.

“Quer mei, bel frere, et enca e parcamin,
et une penne, ço pri, tue mercit.”
Cil li aportet, receit le Aleïs,
escrit la cartra tute de sei medisme,
cum s'en alat e cum il s'en revint.

Tressei la tint, ne la volt demustrer
ne reconuissentusque il s'en seit alét;
parfitement se ad a Deu cumandét,
sa fin aproismet, ses cors est agravét,
de tut an tut recesset del parler.

An la sameine qued il s'en dut aler,
vint une voiz treis feizen la citét
hors del sacrarie par cumandement Deu,
ki ses fedeilz li ad tuz amvïét,
prest'est la glorie qued il li volt duner.

En l'altra voiz lur dist altra summunse,
que l'ume Deu quergent, ki est an Rome,
si depreient que la citét ne fundet,
ne ne perissent la gent ki enz fregundent:
Ki l'unoïd remainent en grant dute.

Sainz Innocenz ert idunc apostolie,
a lui repairent e li rice e li povre,
si li requerent conseil d'icele cose
qu'il unt oït, ki mult les desconfortet,
ne guardent l'ure que terre nes anglutet.

Li apostolie e li empereör,
li uns Acharies, li altre Anories out num,
e tut le pople par commune oraisun
depreient Deu que conseil lur an duins
d'icel saint hume par qui il guarirunt.

Ço li deprient, la sue pïetét,
que lur anseinet olpoissent recovrer.
Vint une voiz ki lur ad anditét:
“An la maisun Eufemïen quereiz,
quer iloec est et iloc le trovereiz.”

Tuz s'en returnent sur dam Eufemïen,
alquanz l'i prennent forment a blastenger:
“Iceste cose nus doüses nuncier,
a tut le pople ki ert desconseilét.
Tant l'as celét, mult i as grant pechét.”

Il l'esconditcume cil kilnel set,
mais ne l'en creient, al helberc sunt alét.
Il vat avant la maisun aprester,
forment l'enquer a tuz ses menestrels,
icil respondent que neüls d'els nel set.

Li apostolie e li empereür
sedent es bans pensis e plurus,
iloc esguardent tuit cil altre seinors,
si preient Deu que conseil lur an duins,
d'icel saint hume par qui il guarirunt.

An tant dementres cum il iloec unt sis,
deseivret l'aneme del cors sainz Alexis,
tut dreitement en vait en paradis,
a sun seinor qu'il aveit tant servit.
E! reis celeste, tu nus i fai venir!

Li boens serganz kil serveit volentiers,
il le nunçat sum pedre Eufemïen,
suëf l'apelet, si li ad conseilét:
“Sire, dist il, morz est tes provenders,
e ço sai dire qu'il fut bons cristïens.

Mult lungament ai a lui conversét,
de nule cose certes nel sai blasmer,
e ço m'est vis que ço est l'ume Deu.”
Tut sul s'en est Eufemïen turnét,
vint a sun filz ou il gist suz lu degrét.

Les dras suzlevet dum il esteit cuvert,
vit del sain home le vis e cler e bel,
en sum puing tint le cartre le Deu serf.

Eufemïen volt saveir quet espelt.

Il la volt prendra, cil ne li volt guerpir,
a l'apostolie revint tuz esmeriz.
“Ore ai trovét ço que tant avums quis,
suz mun degrét gist uns morz pelerins,
tent une cartre mais nali puis tolir.”

Li apostolie e li empereör
venent devant, jetent sei an ureisuns,
metent lur cors en granz afflictïuns.
“Mercit, mercit, mercit saintismes hom,
nenconeümes netuncore nenconuissum.

Ci devant tei estunt dui pechethuor,
par la Deu grace vocét amperedor,
ço est sa merci qu'il nus consent l'onor,
de tut cest mund sumes jugedor,
del ton conseil sumes tut busuinus.

Cist apostolies deit les anames baillir,
ço est ses mesters dunt il ad a servir.
Dune li la cartre par tue mercit,
ço nus dirrat qu'enz trovrat escrit,
e ço duinst Deus qu'or en puisum grarir.”

Li apostolie tent sa main a la cartre,
sainz Alexis la sue li alascet,
lui le consent ki de Rome esteit pape.
Il ne la list ne il dedenz ne guardet,
avant la tent ad un boen clerc e savie.

Li cancelers cui li mesters an eret,
cil list le cartre, li altra l'esculterent.
Le num lur dist del pedre e de la medre,
e ço lur dist de quels parenz il eret,
d'icele gemme qued iloc unt truvede.

E ço lur dist cum s'en fuït par mer,
e cum il fut en Alsis la citét,
e que l'imagine Deus fist pur lui parler,
e pur l'onor dunt nesvolt ancumbrer
s'en refuït en Rome la citét.

Quant ot li pedre ço que dit ad la cartre,
ad ambes mains derumpetsa blance barbe.
“E! filz, dist il, cum dolerus message!
Jo atendi quet a mei repairasses,
par Deu merci que tunreconfortasses.”

A halte voiz prist li pedra a crïer:
“Filz Alexis, quels dols m'est apresentét!
Malveise guarde t'ai faite suz mun degrét.
A! las, pecables, cum par fui avoglét!
Tant l'ai vedud si nel poi aviser.

Filz Alexis, de ta dolenta medra,
tantes dolurs ad pur tei andurede,
e tantes fains e tantes consireres,
e tantes lermes pur le ton cors pluredes.
Cist dols l'avrat enquorpar acurede.

O filz, cui erent mes granz ereditez,
mes larges terres dunt jo aveie asez,
mes granz paleis de Rome la citét?
Puis mun decés en fusses enorét,
et enpur tei m'en esteie penét.

Blanc ai le chef e le barbe ai canuthe,
ma grant honur t'aveie retenude
et anpur tei, mais n'en aveies cure.
Si grant dolur or m'est aparude.
Filz, la tue aname el ciel seit absoluthe!

Tei cuvenist helme e brunie a porter,
espede ceindra cume tui altre per,
e grant maisnede doüses guverner
cum fist tis pedre e li tons parentez,
le gunfanun l'emperedur porter.

A tel dolur et a si grant poverte,
filz, t'ies deduit par alïenes terres,
e d'icel bien, ki toen doüst estra,
quer am perneies en ta povre herberge?
Se Deu ploüst, servit en doüsses estra.”

De la dolur qu'en demenat li pedra
grant fut li dols, si l'antendit la medre,
la vint curante cum femme forsenede,
batant ses palmes, crïant, eschevelede,
vit mort sum filz, a terre chet pasmede.

Chi dunt li vit sun grant dol demener,
sum piz debatre e sun cors dejeter,
ses crins derumpre e sen vis maiseler,
sun mort amfant detraire et acoler,
mult fust il dur ki n'estoüst plurer.

Trait ses chevels e debat sa peitrine,
a grant duel met la sue carn medisme.
“E! filz, dist ele, cum m'oüs enhadithe!
E jo dolente, cum par fui avoglie!
Nelcunuisseie plus que unches nel vedisse.”

Plurent si oil e sijetet granz criz,
sempres regretet: “Mar te portai, bels filz!
E de ta medra quer aveies mercit,
pur quem vedeies desirrer a murir?
Ço est grant merveile que pietét ne t'en prist.

A! lasse, mezre, cum oi fort aventure!
Or vei jo morte tute ma porteüre,
ma lunga atente a grant duel est venude.
Pur quei portai, dolente malfeüde?
Ço est granz merveile que li mens quors tant duret.

Filz Alexis, mult oüs dur curage,
cum avilas tut tun gentil linage!
Set a mei sole vels une feiz parlasses,
ta lasse medre, si la confortasses,
ki si'st dolente, cher fiz, bor i alasses!

Filz Alexis, de la tue carn tendra,
a quel dolur deduit as ta juventa!
Pur quem fuïs? Ja te portai en men ventre,
e Deus le set que tute sui dolente,
jamais n'erclede pur home ne pur femme.

Ainz que tei vedisse fui mult desirruse,
ainz que ned fusses sin fui mult angussuse
quant jovid ned, sin fui lede e goiuse.
Or te vei mort, tute en sui doleruse,
ço peiset mei que ma fins tant domoret.

Seinurs de Rome, pur amur Deu, mercit!
Aidiez mei a plaindra le duel de mun ami!
Ne puis tant faire que mes quors s'en sazit:
granz est li dols ki sor maiest vertiz,
n'est merveile, n'ai mais filie ne filz.”

Entre le dol del pedra e de la medre,
vint la pulcele que il out espusede.
“Sire, dist ela, cum longa demurere
ai atendude an la maisun tun pedra,
ou tunlaisas dolente et eguarede!

Sire Alexis, tanz jurz t'ai desirrét,

e tantes feiz pur tei an luinz guardét
si revenisses ta spuse conforter,
pur felunie nïent ne pur lastét.

O kiers amis, deta juvente bela,
ço peiset mai que si purirat terre.
E! gentils hom, cum dolente puis estra!
Jo atendeie de te bones noveles,
mais ore les vei si dures e si pesmes.

O bele buce, bel vis, bele faiture,
cum est mudede vostra bela figure!
Plus vos amai que nule creature.
Si grant dolur or m'est aparude,
melz me venist, amis, que morte fusse.

Se josoüsse la jus suz lu degrét
ou as geüd de lung'amfermetét,
ja tute gent ne m'en soüsent turner
qu'a tei ansemble n'oüsse coueconversét,
si me leüst, si t'oüsse bien guardét.

Ore sui jo vedve, sire, dist la pulcela,
jamais ledece n'avrai, quar ne pot estra,
ne jamais hume n'avrai an tute terre,
Deu servirei, le rei ki tot guvernet,
il nenfaldrat s'il veit que jo lui serve.”

Tant i plurat e le pedra e la medra
e la pulcela que tuz s'en alasserent.
En tant dementres le saint cors conreierent
tuit cil seinur e bel l'acustumerent:
com felix cels ki par feit l'enorerent!

“Seignors, que faites, ço dist li apostolie,
Que valt cist crit, cist dols ne cesta noise?
Chi chi se doilet a nostr'os est il goie,
quar par cestui avrum boen adjutorie,
si li preiuns que de tuz mals nos tolget.”

Trestuz li preientki pourent avenir,
cantant en portent le cors saint Alexis,
e tuit li preient que d'els aiet mercit.
N'estot somondre icels ki l'unt oït,
tuit i acorent li grant e li petit.

Si s'en commourent tota la gent de Rome,
plus tost i vint ki plus tost i pout curre,
par mi les rues an venent si granz turbes
ne reis ne quons n'i poet faire entrarote,
ne le saint cors ne pourent passer ultra.

Entr'els an prennent cil seinor a parler:
“Granz est la presse, nus n'i poduns passer
cest saint cors que Deus nus ad donét;
liez est li poples ki tant l'at desirrét,
tuit i acorent, nuls ne s'en volt turner.”

Cil an respondent ki l'ampirie bailissent:
“Mercit, seniurs, nus an querreuns mecine,
de noz aveirs feruns largas departies
la main menude, ki l'almosne desiret:
s'il nus funt presse, uncore an ermes delivres.”

De lur tresors prenent l'or e l'argent,
sil funt jeter devant la povre gent,
par iço quident aver discumbrement,
mais ne puet estra, cil n'en rovent nïent,
a cel saint hume trestut est lur talent.

Ad une voiz crïent la gent menude:
“De cest aveir certes nus n'avum cure.
Si grant ledece nus est aparude
d'icest saint cors que avum am bailide,
par lui avrum, se Deu plaist, bone aiude.”

Unches en Rome n'en out si grant ledece
cun out le jurn as povres et as riches
pur cel saint cors qu'il unt en lur bailie:
ço lur est vis que tengent Deu medisme.
Trestut le pople lodet Deu e gracïet.

Sainz Alexis out bone volentét,
pur oec en est oi cest jurn oneurét,
le cors an est an Rome la citét,
e l'anema en est enz el paradis Deu.
Bien poet liez estra chi si est alüez.

Ki fait ad pechét bien s'en pot recorder,
par penitence s'en pot tres bien salver,
briés est cist secles, plus durable atendeiz.
Ço preiums Deu la sainte trinitét
que Deu ansemblepoissum el ciel regner.

Surz ne avogles ne contraiz ne leprus,
ne muz ne orbsne neuls palazinus,
ensur tut ne nuls languerus,
nuls n'en i at ki n'alget malendus,
cel n'enn i at kin report sa dolur.

N'i vint amferm de nul'amfermetét,
quant il l'apelet, sempres nen ait sanctét.
Alquant i vunt, aquant se funt porter,
si veirs miracles lur ad Deus mustrét,
ki vint plurant, cantant l'en fait raler.

Cil dui seniur ki l'empirie guvernent,
quant il i veient les vertuz si apertes,
il le receivent, sil plorent e sil servent.
Alques par pri e le plus par podeste
vunt en avant, si derumpent la presse.

Sainz Boneface, que l'um martir apelet,
aveit an Rome un'eglise mult bele,
iloec an portent danz Alexis acertes,
et attement le posent a la terre.
Felix le le liu u sun saint cors herberget!

La gent de Rome, ki tant l'unt desirrét,
seat jurz le tenent sor terre a podestét.
Grant est la presse, nel estuet demander,
de tutes parz l'unt si avirunét,
c'est avis unches hom n'i poet habiter.

Al sedme jurn fut faite la herberge
a cel saint cors, a la gemme celeste.
En sus s'en traient, si alascet la presse,
voillent o nun, sil laissent metra an terre.
Ço peiset els, mais altre ne puet estra.

Ad ancensers, ad oriés candelabres,
clers revestuz an albes et an capes
metent le cors enz en sarqueu de marbre.
Alquant i cantent, li pluisur jetent lermes,
ja le lur voil de lui ne desevrassent.

D'or e de gemmes fut li sarqueus parez
pur cel saint cors qu'il i deivent poser.
En terre elmetent par vive poëstét.
Pluret li poples de Rome la citét,
suz ciel n'at home kis puisset atarger.

Or n'estot dire del pedra e de la medra
e de la spuse cum il s'en doloserent,
quer tuit en unt lor voiz si atempredes
que tuit le plainstrent e tuit le doloserent.
Cel jurn i out cent mil lairmes pluredes.

Desur terre nel pourent mais tenir,
voilent o non, sil laissent enfodir.
Prenent congét al cors saint Alexis
e si li preient que d'els ait mercit,
al son seignor il lur seit boens plaidiz.

Vait s'en li pople. Le pere e la medra
e la pulcela unches ne desevrerent,
ansemble furent jusqu'a Deu s'en ralerent,
lur cumpainie fut bone et honorethe,
par cel saint cors sunt lur anames salvedes.

Sainz Alexis est el ciel senz dutance,
ensembl'ot Deu e la compaignie as angeles,
od la pulcela dunt il se fist si estranges.
Or l'at od sei, ansemble sunt lur anames,
ne vus sai dirre cum lur ledece est grande.

Cum bone peine, Deus, e si boen servise
fist cel saint homo en cesta mortel vide,
quer or est s'aname de glorie replenithe!
Ço ad ques volt, nïent n'est a dire,
ensor tut e si veit Deu medisme.

Las, malfeüz, cum esmes avoglez,
quer ço veduns que tuit sumes desvez,
de noz pechez sumes si ancumbrez
la dreite vide nus funt tres oblïer.
Par cest saint home doüssum ralumer.

Aiuns, seignors, cel saint home en memorie,
si li preiuns que de toz mals nos tolget,
en icest siecle nus acat pais e glorie,
et en cel altra la plus durable glorie,
en ipse verbe sin dimes: Pater noster, amen.
