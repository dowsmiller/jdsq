 [...] Ki vuldrat destempreir vermellun prenget un of, sil batet tut ensemble ot le muiol senz ewe, e mulle esspés e metet el corn. Pus i metet la glare faite senz ewe. E aprés .iiii. jurz purrat enluminer, e s'il fet bel, aprés .i. jurn. Mais ward sei de pluius jurn, kar dunc decurrat.
De azur: Prenge ewe de funtaine et de la gume arabica et cola de parchamin un petit, et quisez en un'escale de of. Puis lavez l'azur en un bacin. Apres meteiz del destemprure faite de gumme arabica et cola purrit. Purveit que ben seit mulut od ewa su espés marbre.
Prenge la bone pudre de vert e metet en un bacin. Si metet bon vin, nehent mellét ohoc ewe, si metet plain un petit bacine seit el solel .viii. jurz e suvent seit muut. Puis quant serrat ben asis, prenget del cleir desus e de cho destempret derechef la secche pudre ben tenve. Puis le mettet chascun jurn el solel e movet desque il seit maur, n'i metet neent (n'i metet neent) de croho, kar par icho solt murir.
De brasil: Seit reis en un'ecsale e mis de la glaire. Aprés un jurn metez de l'alum bon e puis le lest esteir .iii. jurz pur maureir. E ben le ward de ewa.
De wreime, ki est apeleit mose: Seit mincét en un'escale, puis i meteiz de la chauz de muster. Issi seit mis pur maurer desque il leveit bon. Puis seit prent parmi un drap. Pernez le alum, sil metez en ewe, sil caufez, si metez le quir enz primer, e puis lebrasil en ewe, sil bullez, etemprez lle de le lessive de fust, la gume de l'eire e la gume del pruner e glud de parchemin, de veelin, ulinement, sil metez en un'escale, sil metez utre le fu pur caufer.
Al gaunne fere: Pernez lissive del fust e cuillez de wdewise e bullez en celle wdewise. E aprés ostet le wdewise e tennez le drap, e ert ganne.
Al vert: Pernez hillereberies maures e ostez le jus e puis le pullez, e metez enz le drap ganne, e bullez, e vert ert.
As pailes: Pernez le eble e facés cendre e de ço lissive e muliez enz la paile e tendez le paile. E ajustez un linceu e turnez entur un'hanste e puis rollez sur une table.
Ad petram frangendam: Petrosilium, apium, feniculum, absintium, saxifragium, luvesticum, salviam et sanguinem albi hirci, et herba que vocatur burneta; has omnes accipe equali mensura et coques in cervisiaet dabis bibere mane et vespere.
Al cancre: Pernez le talpe tut vif e metez en un pot nuvel e faites en puldre e puis triblez le puldre. E puis pernét altretant de mel, e metez en un'teste al fu desque le meel e cele pudre seint ben melez, e puis sil metez en sauf. E zo ocist lecancre e le verm. En tele manere metez od un'pene sur la plaie, sil lasseiz jesir une nuut e, Deu aidant, warrat.
De taindre la sele: Pernez arguel e mader, sil triblez, e bullez en stala cervaise ben. E pernez le jus de l'eble e treis itant de l'ewe e bullez ben. E aprés metez lissive itant cum del jus. E cum del fu l'avrez osté, dunc i metez le pel quan si chalt ert que ben puissez suffrir la main.
