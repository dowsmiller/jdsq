Pour ceoqueles bones gens du roiaume d'Engleterre sont enbraséz a sçavoir lireetescrire, entendreetparler droit françois a fin qu'ils puissent entrecomuner bonement ové leur voisins, c'est a dire les bones gens du roiaume de France ; et ainsi pource queles leys d'Engleterre pour le graigneur partie,etaussi beaucoup de bones choses sont misez en françois,etaussi bien pres touz lesseigneurs ettoutes les dames en mesme roiaume d'Engliterre volentiers s'entrescrivent en romance, tres nécessaire je cuide estre aus Englois de sçavoir la droite nature de françois. A le honneur de Dieuetde sa tres doulce miere et toutz les saintez de paradis, je Johan Barton, escolier de Paris, nee et nourie toutez voiez d'Engleterre en la conté de Cestre, j'ey baillé aus avant diz Anglois un Donait françois pur les briefment entreduyr en la droit language du Parisetde païs la d'entour, laquelle language en Engliterre on appelle doulce France. Et cest Donait je le fis la fair a mes despensesettres grande peine par pluseurs bons clercs du language avant dite. Pur ce, mes chiers enfantsettres doulcez puselles, que avez fam d'apprendre cest Donait, sçachéz qu'il est divisé en belcoup de chapiters, sicome il apperera cy avale.
Quantez lettres est il ?- Vint.- Quellez ? - Cinq voielx et quinseconsonantez.- Quelx sont les voielxetou seront ils sonnés ?- Le premier vouyel est « a »,etserra sonné en la poetrine. Le seconde est « e », et serra sonné en la gorge. Le tiers est « i »,etserra sonné entre les joues. Le quart est « o »,etserra sonné au palat de la bouche. Le quint est « u »,etserra sonné entre les levres. Et toutes les autres lettres sont appelléz consonantz.- Quantez manieres est il de consonantz ?- Deux.
- Quelx ?- Semivouyel ou mute, qar sicome chescun vouyel comence de lui mesmesetfin a lui mesmes sicome « 1 », « m », et doncques il est appellé un semivouyel ; ou il comence de lui mesmes et fine en un vouyel sicome « b », « c », et doncques il est appellé une mute. -Quantez semivouyelx sont ils doncques ?- Six.- Qelx ?- « 1 », « m », « n », « r », « s », « x ». - Et quantez mutez sont ils ? - Neuf. - Quelx ? - « b », « c », « d », « f », « g », « h », « p », « q », « t », mais « h » n'est pas lettre, mes elle est unsigne de alaine ; «y» et «z» sont lettres gregoisez.- Ditez, n'est il plus que quinse consonantz ?- Nemy, mais il avientque« i » et « u » se tournent ascun foitz en guiseeten force des consonantz.- Ditez doncques quant il avient.- Quant ils sont misez en un mesmes selabe devant un vouyel, soit il au comencement, ou au milieu de un mote, en quelle language quece soit, ils se tournent en guiseeten force des consonantz.- Bailléz nous exemple.- Veéz lacy, sicome es ces quater mos : « Johannes », « vates », « cuius », « audivit ». Et aprés « g »etaprés « q »etaprés « s » en la mesmes selabe « u » ne serra guieres sonné, sicommees ces trois mos : « lingua », « quis », « suavis ». Derechef, quant il est deux consonantz en milieu du mot, sicome en cest mot « letters », le premier ne serra guiers sonné, fors il y a deux « 11 », qar ils serrent toutez deux fort sonnéz, come en ceste mot « quelles ». Derechief, quant « n » s'ensuyt « a » ou « o », doncques « u » serra en milieu de eux, come es ces deux mos : « quant », « sont ». Ci endroit il fault sçavoir belcoup de bones rieulis, dequelles la primier est cestuy : quant un mot fine en un vouyeletle mot suyant comence parun autre vouyel, donques le primier vouyel serra perdu en parlant, sicome es cestes exemples : « ma amye », « sa amour», fors quequant le entendement serroit ainsi perdu : « Jehan parla a Adam » ; et aussi quant cel mot fine en « i », sicomme « je ouÿ Adam », ou en « o », sicome « Pharao ala » ; pour ce doncques entre eux il fault la alaine traiter. La seconde regle est cestuy que quant un mot fine en une consonantetle mot suiant comenceparun autre, doncques le primier consonant sera pou sonné ou nient, sicome en cest exemple : « Jehan parla », fors quant cel primier mot fine en « b », sicome « Oreb », ou en « m », sicome « Abraham », ou en « n », sicome « raison », ou en « r », sicome « Putiphar » ; qar doncques tu sonneras fort, qar aultrement l'entendement serroit perdu. La trois regle est cestuyquequant un mot fine en un vouyel,etle mot s'ensuiant comence parun consonant ou a contraire, c'est a sçavoir, quant un mot fine parun consonantetle mot commence parun vouyel, doncques toutzdeux serront fort sonnés, sicomme es cestes exemples : « la grace de Dieu », « veult aymer », « peut estre ». La quatre regle est cestuy que quant un semivouyel, més mesmemant « n », s'ensuit cest vouyel « e », doncqes cel « e » serra bien pres sonné come il fust un « a », sicome « bellement », « bonnement ». Et aussi quant aprés ceste lettre « n » vient cestelettre« 1 », doncques ceste lettre « n » serra sonné come ceste lettre « 1 », sicome «en la fois », « en la ville ». La cinq regle est cestuy quequant un mot fine en ceste lettre « 1 »,etle mot s'ensuiant comence par un consonant,doncques ceste lettre« l »serra sonné comme « u », sicome « bel pere », « bel filz » ; mais a contraire quant un mot fine en « 1 »etle mot s'ensuiant comence parun vouyel, doncques « 1 » serra fort sonné sicome es cestez exemplez : « bel uncle », « bel amy ». Et ceste mesmes regle tient aussi bien en milieu du mot, sicome es cestez exemples : « vielx », « tielx », « alaine », « eîeine ». La sisme regle est cestuy que, quant un mot signifie chose qu'est masle, se vouspouvez cognoistre a le oil, donques il serra sonné communément sanz « e » au bout, sicome « un cheval », « un chevalier », se ne soit sa nature de avoir un « e » au bout, sicome « pere », « frere » ; mais quant il y a un mot que signifie chose femelle, doncques il serra communément sonné on « e » a bout, sicome « dame », « femme »,ettielz semblables. Mais cy endroit il fault entendre que, quant l'en ne peut cognoistre au le oil de ascunmot se il signifie chose masle ou femmelle, doncques il fault ascouter le parler de eux que mieulx sonnent, qar il y a grande foisondes tielx mos que en leur nature sont femelles,etpour tant toutez vois ils serront sonnéz come s'ils serroient maslez sanz « e » a bout, sicome « la fojson », « a maison », « ta raison », « sa seison ». Oultre sçachéz icy tres bienetgardez vous mesouen que «e» soit sonné fort au bout du mot, quant ascun mot fine en « e » ;etse il ne fine pas ainsinquevous la ne le sonné mie.
Aprés le chapitre des lettres il nous fault dire des accidens primierement pour ce. Quant especies sont ils des mos ? - Deux.- Quelles ?- La primitiveetla dirivative. Qar quant un mot ne vient que de lui mesmes, doncques nous l'appellons de la primitive espece, sicome « un jour », « un maille », « un denier », « un blanc » ; mais quant un mot descent de un autre, doncques nous l'appellons de la dirivative espece, sicome « une journee », « une maillee », « une denieree », « une blanchee ». - Quantez figures est-il des mos ?- Trois.- Quelles ?- La simpleetla compostetla decompost. Qar quant un mot ne peut estre devisé en deux mosetchescun par soy entendible, doncqes nous le appellons de la simple figure, sicome cest mot « fait » ; mais quant un mot peut estre devisé en deux mosetchescun parsoy entendible, doncques nous l'appellons de la composte figure, sicome cest mot «parfait»; et quant un mot descent d'un aultre qui est compost, doncques nous l'appellons de la decomposte figure, sicome cest mot « parfaitement ». - Quantez nombrez sontils ?- Deux.- Quelx ?- Le singuleretle pulier.- Que est le singuler ?- Cestuy que parle d'une chose seulement,sicome « un home », « une femme » ; mais le puliere est cil que parle des pluseurs choses ensemble, sicome « les homes », « les femmes ». Cy endroit il fault sçavoir que ceste mot en françois, pour la graigneur partie, que est singulieretaussi pulier se il y a un « s » plus a bout, sicome « home, homes », « femme, femmes ». Et ceste regle est vray fors que es verbes, dequelx on dira en leur chapitre cy aval. Pour ceo gardez vous que vous ne mittéz pas le singuler pour le pulier, ne a contraire, sicome font les sots. Mais pour tant toutez voiscomil y a belcoup des mos françoiss quesont les mesmes en pulier come y sont en singuler,etnon plus ne meins, sicome « temps », « nois », « françois », mesmes « englois », « escos », desquielx tous il ne me en souvient pas faire une regle quant a present, mais ils se finent volenters en «s».- Quantez personnes est il ?- Trois.- Quelles ?- La primier, la deusiesme, la troisiesme, sicome « je », « tu », « cil » en singuler, « nous », « vous », « ceulx » en pulier. - Quel mot est primier personne ?- Celuy que parle de luy mesmes, sicome « je », « nous». Et la seconde est de celuy a quel parler est fait, sicomme « tu » et « vous ». Et la tierce est celuy du quel le parler est fait entre la primier et la seconde, sicome « cil »et« ceux ». Et tous les nounsettous les pronounsettous les participres sont la tierce personne, fors que« je », « tu », « nous »et« vous »etleurs obliquesetle vocatif case. Cy endroit il fault prendre garde qu'en parlant françois on ne mette pas une persone pour une aultre, sicome font les sottez gens disantz ainsi : « je ferra » pour « je ferrey », «cil ferray» pour «cil ferra»,ettielez semblables. - Quantez geners est il ?- Cinq.- Quelx ?- Le masculin, le femenyn, le neutre, le comun de deux, le comun de trois.- Quel mot est masculin genre ?- Cil que parle de chose masle, c'est a dire resemblant parnature a un home, sicome « un enfant », « un cog », « un cheval »,etainsi des aultres. - Et quel mot est femenyn genre ? - Cil que parle de chose femmelle, c'est a dire resemblant parnature a une femme, sicome « une pucelle », « une geline », « une vache »,etainsi des aultres. Ci endroit il fault prendre garde q'en parlant françois, qu'on ne mette pas masle pour femmelle ne a contraire, sicome « le » pour « la », « mon » pour« ma », « ton » pour« ta », « son » pour « sa »,etainsi des autres, sicome « ma pere », « mon mere » ; qar on doit dire : « mon pere», « ma mere ».- Et quel mot est neutre genre ?- Cil queparle de chose que parnature ne ressemble mye ne a masle n'a femmelle, sicome « un bank », « un huis », « une scelle », « un cuilier », « un cene »,etainsi des autres. Mais icy sçachéz que chescun mot que par nature est neutre genre, non obstant ce toutez vois est parlé en françois come il fust un masculin ou femenyn, selonc ce que leur usage demande, come il apert aux exemples avant ditz.- Quel mot est comun de deux geners ?- Cy que une foiz apartient aux maslezetune aultre foiz aux femmelles. Mais quant il apartient au femenyn, un « e » plus serra mise au bout, ait il un « e » en masculyn ou non, sicome « un, une », « bel, belle », « bon, bonne », « né, nee », « engendré, engendree », « enflé, enflee »,ettielx mos, pourla greigneur partie, sont appeléz nouns adjectifs.- La qualité des nouns en quoy est elle devisé ?- En deux.- Coment ?- Ou le nom de quelle que chose que tu veulx, quant il fust primirement trouvé, fust ordiné a signifier une chose seulement,etpour ce est il appellé un propre noun, sicome « Londres », « Tamis », « Jehan », « Eleyn » ; ou le nom de quelle que chose que tu veulx, quant il fust primierement trouvé, fust ordeiné a signifier en comun toutez de sa nature especiale,etpour ce les gramoriens le appellent un nom appellatif, sicome « une citee », « un fluve », « un home », « une femme ».- Quantez cases est il ?- Six.- Quelx ?- Nominatif, genitif, datif, accusatif, vocatif, ablatif,etils sont cognuz parleurs signez.- Qui sont ils ?- Ces trois : «le», «du», «au» : «le» est signe du nominatif ou du accusatif ; « du » est signe de le génitif ou de l'ablatif,et« au » est signe du datif ; mais le vocatif ne a point de signe, qar chescun mot que est appellé d'un altre est vocatif case, sicome « mon amy, va te en », « meistre, ensaigne nous».- Ditez quant ceseigne «le» est seigne du nominatif caseetquant de le accusatif.- Quant le mot devant le quel cest seigne « le » vient, fait ou seuffre, doncques se mesmes mot nominatif case, sicome « le meistre nous ayme ». « le maistre est amé de nous » ; mais quant le mot devant le quel cest seigne « le » vient, receipt ascun fait devant alant, doncques ce mot est accusatif case, sicome « je ayme le maistre ». Et ce mot que signifie fair ou seuffre est appellé un verbe, sicome « je ayme »,«je suys amé ».- Ditez quant cest seigne « du » est seigne de le genitif caseetquant de l'ablatif case. Quant le mot devant lequel cest seigne « du » vient, ensuyt un nom, doncques ce mesmes mot serra genitif case, sicome « je ayme le filz du maistre » ; mais quant le mot devant le quel cest seigne « du » vient, ensuit un verbe ou un participle, doncqes ce mesmes mot serra ablatif case, sicome « je suis ensaigné du maistre ».- Baillez moy exemple des touz les cases.- Nominatif : « le maistre » ; génitif : « dumaistre » ; datif : « au maistre » ; accusatif : « le maistre » ; vocatif : « maistre » ; ablatif : « du maistre ». Et en pulier, nominatif : « les maistres » ; genitif : « des maistres » ; datif : « aux maistres » ; accusatif : « les maistres » ; vocatif : « maistres » ; ablatif : « des maistres ».- Quantz degrés de comparison est il ?- Trois.- Quelx ?- Le positif, sicome «bon», « mauveis », « bel », « lait », « haut », «bas »,etainsi des aultres ; le comparatif, sicome « plus bon », « plus mauveis », « plus hault », « plus bas »,etainsi des aultres ; le suppellatif, sicome « tres bon », « tres mauvais », et ainsi des autres. Ci endroit il fault sçavoir que le comparatif en françois est le mesmes mot que est son positif, ovecquecest mot «plus», sicome «plus bon», «plus mauveis». Et le suppellatif est le mesmes mot que est son positif ovec cest mot « tres », sicome « tres bon », « tres mauveis » ; mais quant on veult fair un excellent suppellatif, donque l'en adjoint cest mot « plus » ovec cest mot « tres » ou le positif, sicome « tres plus bon », « tres plus mauveis ».- Quantz meufs est il ?- Cinq.- Quelx ?- Le indicatif, ce est que demonstre vray ou fauls, sicome « Je ayme » ; le imperatif, c'est que commande chose a estre faite sicome « aymes tu », « ayme cil » ; le optatif, c'est que desire chose a faire, sicome « je aymeroie », le conjunctif, c'est que joint a luy un aultre raison, sicome « quant je ayme, tu serras amé » ; le infinitif, c'est un verbe que n'est pas certain de luy mesmesetpour ce apent il d'un aultre verbe, sicome « je desire aymer ». Et icy il fault prendre garde quevous ne mettez pas un meuf ne un temps pour un aultre, sicome font les ydios disans ainsi : « je prie a Dieu que je ay bonne aventure », qar ils diroient la « que je aye bonne aventure »etnon pas « que je ay », pource que « je ay » est le présent du indicatifet« je aye » est le future de l'optatif. Se vous veulliéz estre plus garnide la diversité des cinq meufsetleur temps, sçachés bien doncques le chapitre des verbes que icy avvant est escript. - Quans temps est il ?- Trois.- Quelx ?- Le temps qu'est maintenantetest appellé present, sicome « je ayme » ; le temps qu'est passéetest appellé le pretert, sicome « je aymey » ; le temps qu'est a veniretest appellé le future, sicome « je aymerey ».- Quantz maniers est il de temps passé ?- Trois.- Quelx ?- Temps qu'est passé, mais toutez vois non pas tout fait, et est appellé le pretert inparfait, sicome « je aymoie » ; temps qu'est passéetaussi tout fait,etest appellé pretert parfait, sicome « je aymey » ; temps qu'est passéetaussi plus que tout fait,etest appellé pretert plus que parfait, sicome « je avoie amé ».- Quantz geners est il des verbes ?- Trois.- Qelx ?- Le actif, c'est a dire faisant, come « je ayme » ; le passif, c'est a direseuffrant, come « je suys amé » ; le neutre, c'est a dire ne le un ne l'autre clerement, sicome « je dois ».
Quantez partiez est il de oraison ?- Huyt.- Quellez ?- Quatre que sont declinézetquatre que ne se déclinent mie.- Lequelles quatre sont que se declinent ?- Nom, pronom, verbe,etparticiple.-Etquellez sont les quatre que ne se declinent mie ?- Adverbe, conjunction, preposicion, interjection.- Quelle chose est decliner ?- Tenier le comencement du motetchanger le fyn.- Baillez moy exemple.- Sicome « ay, as, a, avons, avéz, ont »,etaussi des aultres.- En quantz maniers peut un mot estre parler ?- En deux.- En quelx ?- En un manier, materialment, c'est a dire quant le mot ne mouste pas sa signification, mais sa voix seulement, sicome cest mot « ou » belcoup des entendemens ; et en un autre manier, personelement c'est a dire quant un mot ne parle pas de sa voix seulement, mais de son entendement, sicome « ou alez vous » ? Et sçachés que quant un mot est tenu materialment, il serra tenu nomnellement, neutrelment, indeclinablement, substantivalmenteten la force de la troisiesme personne.- Comment cognoistrey je de celle partie de oraison qu'est appellé nom ?- Chescun mot que porte lenom de une chose par soy mesmes ou pendant d'un aultre est appellé nom.- Pour quoy ditez vous« parsoy mesmes »?- Pources noms que sont appellés substantifs, sicome « une femme », « un home ».- Et pour quoy ditez vous « pendant d'un aultre »?- Pour les noms que sont appellés adjectifs, que ne pouent pas estre pareulx, mais il leur fault tous jours ou estre avequeleurs substantifs ou les avoir entenduz, sicome « bon », « bel ».- Coment sont ils aveques leur substantifs ?- Sicome « bel home », « belle femme ».- Et coment entendent ils leurs substantifs ?- Sicome « bon fait cognoistre », c'est a dire«bonne chose fait a cognoistre».- En quantz accidens accordra le adjectif ovesqueson substantif ?- En trois.- En quielx ?- En case, genreetnombre, sicome « bel sire », «belle dame».- Quantz maniers est il de ces noms que sont appelléz substantifs ?- Six.- Quielx ?- Univoque, sicome «un home » ; equivoque, sicome cest mot « ou » ; collectif, sicome « peuple » ; complectif, sicome « miel a enbeure » ; absolut, sicome « dieu ».- Quant pairez est il de relatifs ?- Deux.- Quielx ?- Relatif de logietrelatif de gramoire. Et sçachéz queces mos « qui »et «quel » sont masculins singuliers,et« quielx » leur pulier ; et ces mots « que » et « quelle » sont femenyns singuliers, et « quelles » leur pulier.- Quantz maniers est il des adjectifs ?- Six.- Quielx ?- Interogatif, sicome « combien » ; demonstratif, sicome « bon » ; distributif, sicome « chescun » ;partitif, sicome « aucun » ; infinitif, sicome « quelque» ; negatif, sicome « nul ». Mais cy endroit il fault sçavoir quechescun adjectif de femenyn genre doit finir ou en un « e »,etc'est quant son masculin fine en « e », donques son femenyn finera en deux « ee », sicome « couroucé, couroucee » ;eten leur pulier sera mis un « s » a bout, sicome « bon, bons, bonne, bonnes ».
Coment cognoistrey je un pronom ? - Chescun mot que est mis en lieu d'un nometoveques ce seignifie certeine personne, est appellé un pronom.- Combien a il des pronoms ?- Quinze.- Quielx ?- «Je»,«tu», « soy », «il», «le», «cil», « cest », « cel », « mesmes »,etces neuf sont primitifs ; « mon », « ton », « son », « nostre », « vostre », « leur »,etces six sont derivatifs. Et sçachéz que en la primier personneetsingulier nombre nous avons « je » en nominatif case,et« moy » ou « me » es aultres obliques ;etleur pulier serra tous jours « nous ». Et en la seconde personne nous avons « tu » en nominatif,et «toy » ou « te » es aultres obliques,etleur pulier « vous ». Mais en la tierce personne nous avons six pronoms, c'est assavoir : « ce », « il », « le », « cil », « cest », « cel ». Mais cest pronom « se » ou « soy », lequel que tu vouldras es toutz cases, genresetnombres fors que en nominatif, est un pronom receproc, c'est a dire que celuy mesmes reçoipt, sicome « Janyn se ayme ».Etcest mot « leur » peut estre leur pulier, sicome « JanynetGelemyn se entreayment », ou ainsi « JanynetGuillemyn leur entreayment », qar l'un est aussi bon corne l'aultre. Derechief sçachéz quecest mot « il » est un pronom relatif, sicome « je ayme le meistre, qar il me a donné cause ». Mais cest mot « le » est un article, c'est a dire un seigne enforcant les autres mos, sicome « je ayme le meistre lequel me ayme ». Et ascun foiz cest mot « le » est un pronom demonstratifetinfinit, sicome « je le ayme lequel me ayme » ; et ascun foiz relatif, sicome « le meistre vientetje le ayme », ou ainsi « le meistre vient ; le ayme tu point ? ». Mais ces trois mos « cil », « cest », « cel » sont pronoms demonstratifs, mais « cel » moustre de long,et« cil » et « cest »de pres. Et unqore « cest » moustre plus pres que ne fait « cil », sicome « cest home icy et cil home illeoques et cel home la au mort s'entrehayent ». Maintenant il nous fault dire des ces pronoms coment ils serront declinéz. Pour ce sçachéz quecest mot « il » est nominatif masculin,et «elle » femenyn,etleurs obliques « leur ». De cest mot « le » nous avons avant dit en chapitre des accidens.Etcest mot « cil » est nominatif masculin,et« celle » femenyn,et« luy » es leurs obliques ;eten pulier, « cils » en masculin,et« celles » en femenyn,etleurs obliques « leur ». Derechief cest mot « cest » est nominatif masculynet« cestes » en femenyn en toutz cases. Derechiefcest mot « cel » ou « ycel » est nominatif masculin ;et« celles » ou « ycelle » femenyn,etes leurs obliques « ycelly »,eten pulier « ceulx » ou « yceulx » en masculin,et« celles » ou « icelles » en femenyn sont en toutz cases. Mais sçachéz icy que, ja soit ce cest mot « cel » sans « y » devant soit demonstratif de bien loing, toutez vois quant il y a « y » devant, sicome « ycel », doncques il est affirmatif de la chose avant dite, ou demonstratif de bien pres que n'est cest mot « cest », sicome en cestz exemples : Que brait ainsi ?»- «Cil homme illoques.»- «Ne mie, ce est cest homme icy !»- « Salve vostre grace, ce est cel homme la !»- « Salve la vostre, ce est icel ycy ! »- « ParDieu, voir, ce est icel icy non plus ne mains ! ». Cy endroit il fault sçavoir que ces mos « moy », « toy », « soy », « luy », « cestuy », « celly », « icelly »sont obliquesetdoivent doncques estre parléz ovecques les seignes des casesetovecques toutz perposicions, forz que avecques cest seigne « le », sicome « de moy », au « moy », ainsi des aultres. Aussi respondant ils doivent estre parlés pour leurs nominatifs, sicome en ceste exemple : « Janyn, que fais tu ?» ; il doit respondre « Que, moy ? »,etnon pas « je » ;etle aultre luy doit dire « Voire, toy ! »,etnon pas « tu »,etainsi des aultres. Derechief ces trois mos « cil », « cest », « cel » en leurs femenyns, aussi bien en pulier corne en singuler, peuent estre parlez pour leurs obliques, sicome « Je ay le chaperon de celle femme laquelle parla yer a cest home ». Oultre sçachézque, ja soit ce gramoire paarnature demande que le accusatif case doit s'ensuir son verbe, toutez vois pourtant la guise de droit françois met tous jours ces quatre mos « moy », « toy », « soy », « luy »,etles pronoms des leurs puliers entre le verbeetson nominatif case, sicome « je me force »et« je luy ai dit quenous vous gratons »et« vous vous forcez ». Maintenant il nous fault dire de déclinaisonetaussi de nature des pronoms derivatifs, que sont ces six : « mon », « ton », « son », « nostre », « vostre », « leur ».Etpour ce sçachéz que « mon » est derivé de « moy », « ton » de « toy », « son » de « soy », « nostre » de « nous», « vostre » de « vous »,et« leur » de « luy ». Mais « mon » est masculin,et« ma » femenyn,et« mes » leur pulier, en toutz deux genreseten toutz cases, sicome « mon pere », « ma mere », « mes freres »et« mes seures ».Etde la vient « mien » en masculin,eten pulier « miens », « mienne » en femenyn,eten pulier« miennes ». Derechief « ton » est masculin, « ta » femenyn,eten pulier « tes » ;etde la vient « tien », « tiens » masculins,et« tienne »et« tiennes » femenyns. Et en semblable maniere « son », « sa », « ses » ;etde la vient « sien », « siens », « sienne », « siennes ». Autre « nostre » en masculin,et« nostre » en femenyn,eten pulier « noz » ;eten semblablemaniere « vostre »et«vostre»,eten pulier « voz ». Mais cest pronom «leur» est aucun foiz primitif, aucun foiz derivatif, mais quant il est primitif il est tous jours en pulier nombreetest parlé sanz substantif,ettant il entent comme « les », sicome «je leur ayme» pour«je les ayme». Et quant il est derivatif, il peut estre en tous deux nombres, mais en pulier finant en « s », tous jous avec un substantif,etdoncques il resemble bien pres a cest pronom « son » ; bien pres, je die, pour ce quecest pronom «son» parle de une chose seulement,etcest pronom «leur» de pluseurs ensemble, sicome «le meistre vient,etson filz,etleur chival, oveques leurs denrees».Que est la differrence entre « mon »et« mien » ?- « Mon » serra parlé tous jours avec un substantif, sicome «mon pere», «ma mere »,et« mien »et«mienne» tous jours sanz aucun substantif, et tous jours en respondant, sicome en ceste exemple : « A qui est celle belle femme la ? », tu dois respondre : « Elle est mienne,etnon pas « Elle est ma ». Et sachéz que, quant on demande aucune chose , le pronom que est nominatif case, serra mis aprés son verbe, sicome « Dis je bien ? », «Le as tu ? ».Etaussi respondant a la chose avant dite, sicome « Faitez bonne chere ? », tu dois respondre « Si fois je » ; aussi : « Non vous desplese ? »,ettu dois respondre « Non fait-il »etnon pas « Il non fait ». Deraynement sçachéz que cest pronom « mesme » estetdemonstratif ensemble, sicome « du mesmes Jehan ». Et aussi l'en le met volentiers aprés le pronom pour faire plus certaigneté, sicome « moy mesmes », « le mesmes Jean » ; mais il ne peut pas estre oveques cest pronom « je » ne « tu » ne « cil », qar il ne est en a dire je mesmes le enseignerey», mais c est bien dit: « Je l'enseignerey moy mesmes »,etaussi des aultres.
Coment cognoisterey je celle partie de oraison qu'on appelle verbe ?- Chescun mot que, oveques tempsetsanz case, signifie fair ou seuffre, est un verbe, sicome « je ayme ». Et sçachez que quant nous voulons enforcier la significacion de aucun verbe, donques nous luy adjomterons cest mot « en » ou cest mot « y », sicome « je vous prie », c'est plus fort a dire: je vous en prie » ou « je vous y prie ». Outre sçachéz que cest mot « en » peut estre devant le verbe ou aprés en belcoup des verbes sicome « en aléz vous » ou « aléz vous en ». - Quantz maniers a il des verbes?- Deux.- Quielx ?- Verbe personel, c'est a dire, que se accordra ové son nominatif case en nombreeten personne,sicome « je ayme». Et l'autre maniere est appellé verbe impersonel, pour cequil na point de nominatif case du quel il prendroit nombreet personne.Et sçachéz qu'il y a deux paires de verbes,c'est assçavoir actif et passif. Mais le actif aura devvant luy ou aprés un de ces deux seignes « l'en » ou « on», sicome « l'en dit », « on dit » ; ou ainsi : « dit l'en », « dit on ». Et le passif impersonel aura devant luy ou aprés cest seigne « il », sicome « il est dit », ou ainsi « est il dit ». Aussi cest seigne « il » peut estre actif, sicome « Il fait sçavoir que il y a grande joie en paradis »,etainsi « fait »et« a » sont devant mis pour cest verbe « est ».Etainsi a l'en trois seignes des verbes impersonelz, c'est a sçavoir « l'en », « on », « il »,etdeux seignes de toutz maneres de verbes, c'est a sçavoir « en »et« y ».Etaussi un verbe impersonel peut avoir deux seignez a un foiz, l'un que est le sienetl'aultre que est le enforçant, sicome en cest exemple ainsi : « Eneta l'en usé ». Et sçachéz quequant vous auréz voulu de faire du verbe impersonel, donqe vous prendréz la tierce personne de quelquetemps que vous vouldrézetluy adjointrez un de ces trois seignesetdoncques il est fait, sicome « l'en dit », « on dit », « il est dit »,etainsi des aultres. Oultre sçachéz que quant vous vouldréz onier ce que un aultre a dit, donc il vousfault escouter que est son verbe, se il soit cest verbe « je suis » ou cest verbe « je ay » ou un aultre, quelqueil soit; car s'il soit cest verbe « je suis», ou « je ay », tu respondras parle mesmes verbe. Maiss'il soit un aultre verbe, donques tu respondras parcest verbe « je fois », « tu fois ». Et tousjours tu mettras devant le verbe cest mot « ce »etaprés le verbe cest mot « mon », sicome es cestz exemples : « Le meistre est en la escolle » ; tu respondras, attroiant : «Ce est mon », ou nient : « Ce n'est mon ». Aussi « Les desciples sont ové le meistre » ; tu respondras : « Ce sont mon » ou « Ce ne sont mon ». Aussi «Le meistre a belcoup d'argent ; tu respondra : « Ce a mon » ou « ce ne a mon ». Aussi « Nous avons bonnes regles » ; tu respondras : « Ce avez mon » ou « Ce ne avez mon ». Aussi « Le meistre nous ensaigne bien » ; tu respondras : « Ce fait mon » ou « Ce ne fait mon ». Aussi « Mes compaignons apreinnent bien » ; tu respondras : « Ce font mon », ou « Ce ne font mon »,etaussi partoutz les autres verbes. Derechief, quant vous estez esbaÿ ou en doute de ce que aultre a dit, donques vous luy demandrez par un de ces trois verbes . « je suis » ou « je ay » ou « je fois », sicome es cestz exemples : « Le meistre est courous » ; tu respondras ainsi demandant : « Est ? ». Aussi « Le meistre a bonne cause d'estre marry » ; tu respondras : « A ? ». Aussi « Le meistre parcourous bat fort ses disciples » ; tu respondras : « Fait ? ». Et se tu auras voulu de le nyer, donques tu respondras : « Ce n'est mon », « Ce ne a mon », « Ce ne fait mon », comedevant, ou ainsi : « Non est », « Non a », « Non fait », lequel quetu vouldras. Oultre sçachéz que cest verbe « je ay » est volentiers mis pour cest verbe « je suys », sicome ainsi : « Quantez lieues est il de Londres juques a Paris ? ». Aussi la troisiesme personne singuler de cest verbe « je suys » est volentiers mys pour la troisiesmepersonne pulier, sicome « Quantez heures est il ? » pour « Quantez heures sont ils ? ». Aussi la troisiesme personne singuler de cest verbe « je suis » ou la seconde personne pulier de cest verbe « je fois » est volentiers mise en demandant pour la seconde personne pulier de cest verbe « je vaulx », sicome « Coment vous est il ?» ou « Coment le faitez vous ? » pour « Coment valéz vous? ». Oultre sçachéz que quant cest mot « entre » est adjoint au un verbe, doncques cel verbe signifie diverses personnes faisantez a eulx mesmes, sicome « Nous nous entreymons », c'est a dire que chescun de nous ayme l'un l'autre. Maintenant come il est dit en chapitre des accidens, il fault sçavoir qu'il y a cinq meufs des verbes. Maintenant il fault sçavoir queen toutz verbes françois il y a huyt tempsetchescun de eulx n'est qu'un seul mot decliné, c'est a sçavoir le present, le pretert inparfait,lepretert parfait, le future de l'indicatif,ettoutz lez trois temps de l'optatif,etle présent de l'infinitif. Ces sont les huyt, mais toutz les aultre temps, en quelquemeuf que ils soient trouvéz, sont fais des deux ou des trois mots ensemble declinéz, c'est a sçavoir ou de cest verbe « je ay », ou de cest verbe « je suis »,etdu participre pretert de mesmes le verbe, sicome on dira cy avant. Mais primierement il fait bon aprendre a decliner ces deux verbes « je ay »et« je suys ». Le epilogue, c'est a dire le brief reacenter ou decliner de cestuy est cest : « je ay, je avoie, je eu, je aurey, je auroie, je eusse, je aye, avoir, ayant, eu ». Oultre sçachéz que lefuture de l'indicatifetle present de l'optatif en belcoup des verbes françois peuent estre sincopés, c'est à dire coupés en moienne selabre, sicome « je arey » pour « aurey », « je aroie » pour « auroie » ;etc'est la plus belle language de ainsi couper quede parler tout entier. Oultre sçachéz quequant il y a « n »et« s »,etaprés « o » en la primiere personne pulier, doncques cel « s » ne serra pas sonné, sicome « nous avons »,etainsi des aultres. Aussi sçachéz quequant « n » est entre « e »et« t » en la tierce personne pulier, doncques cel « n » ne serra pas sonné,etcel « e » serra sonné soubtilement come il fust un « i », sicome es ces mots : « enurent », « furent ».
