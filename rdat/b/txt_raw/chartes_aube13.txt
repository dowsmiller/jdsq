Gié, Tiebauz, de Champaigne et de Brie cuens palazins, faiz a savoir a toz çax qui sont et qui seront qui cez letres verront que ge franchis et quit toz mes homes et mes fames de Troies de totes toutes et de totes
tailles, par tel maniere que ge avrai en toz cez en cui ge avoie taille et en toz cez homes et fames qui defors venront ester en la conmuneté de Troies .VI.  d. de la livre do mueble, fors qu'en armeures et en robes
faites a eus lor cors et fors qu'en aiesemenz d'ostel.
Et est a savoir que vaissel ou l'en met vin et tuit aiesement d'or et d'argent seront prisié chascun an aveuc les autres muebles ; et avrai de la livre de l'eritaige .II.  d. 
chascun an.
Et est a savoir que, se aucuns de mes homes ou de mes fievez ou de mes gardés venient por demorer en la comuneté de Troies, li borjois de Troies n'en porront aucun retenir, se n'est par mon asent
ou par ma volenté. Et s'il avenoit que aucuns hom ou aucune fame de mes viles ou de mes fiez ou de mes gardes venient ester en la comuneté de Troies, et li hom ou la fame qui i venroit disoit que il ne fust de
mes viles ou de mes fiez ou de mes gardes, il seroit esclairié a ma volenté do retenir ou do refuser ; et se je lo refusoie, il avroit conduit de moi, il et les soes choses, .XV. jorz planierement.
Et est a savoir que, se
aucuns de la conmuneté de Troies veult paier .XX.  lb. en l'an, il sera quites do sairement et de la prise de cele annee vers moi. Et si lor doig et otroi la prevosté et la jostise de Troies et de lor terres et de leur vignes
qui sont dedanz lo finaige de Troies, si comme ge la tenoie au jor que ces letres furent faites, por .CCC.  lb. de provenisiens qu'il me rendront chascun an a Pentecoste.
Et est a savoir que li forfait des
homes et des fames de la conmuneté de Troies et de toz cez qui sont ou seront estagier en la jostise de la conmuneté de Troies sont as borjois de Troies, si come ge les soloie avoir, e tuit li forfait des genz estrenges
qui ne sont de la jostisede la comuneté de Troies sont as borjois de Troies jusqu'a .XX.  s., et li seurplus iert miens. Et ge retaig lo murtre et lo rat et lo larrecin, la ou cez choses seront coneues et ataintes
; et si retaig lo chanpion vencu dont j'avrai m'amende as us et as costumes de Troies ; et si retaig la fause mesure de laquele j'avrai .XL.  s., et li borjois de Troies en avront .XX.  s. 
Et est a savoir que ge
retaig la jostise et la garde de mes eglises et de mes chevaliers et de mes fievez et de mes geis, en tel maniere que, se aucuns de çax de Troies ou de la jostise la comune Troies forfaisoit a aucun
de cez que ge retaig, c'est a savoir as clers ou as chevaliers ou a mes fievez ou a mes geis, dont plainte venist a moi, ge l'adreceroie et l'amende seroit moie ; et sera jugiee l'amende as us et as costumes
de Troies par lo majeur et par les jurez de Troies.
Et est asavoir que ge ou autres de mes genz ellirons chascun an .XIII. homes de la comuneté de Troies, a bone foi, et cil .XIII. elliront l'un d'ax a
majeur chascun an dedanz la quinzaine que ge les avrai nomez ; et s'il ne l'avient elleu dedanz la quinzaine, ge i elliroie l'un des .XIII., et cil .XIII. nomé jureront sore sainz que ma droiture et celi de la comune
de Troies garderont, et governeront la vile et les afaires de la vile a bone foi ; et ce que cil .XII. juré et li maires feront par bone foi, il n'en porront estre aqoisoné, mais s'il faisient jugement ou esgart
qui ne fust soffisanz, il seroit adrecié a mon esgart as us et as costumes de Troies, sauf ce qu'il ne lor costeroit rien, et n'en ferient point d'amende cil qui avrient fait lo jugement ou l'esgart. Et cil .XII. 
juré et li maires leveront les deniers de chascun, .VI.  d. de la lb. do mueble, si com il est dit devant, et .II.  d. de la lb. de l'eritaige par lo sairement de cez qui ce devront. Et se li maires et li .XII. juré ou une partie
d'ax jusqu'a .III. ou plus avient sopeçonex aucun de cez qui avront juré a rendre .VI.  d. de la lb. do mueble et .II.  d. de la lb. de l'eritaige, il lo porrient croistre selonc lor bone concience, sauf ce que
cil n'en fera point d'amende qui avra juré ; et cil d. seront paié chascun an a la feste saint Andriu.
Et est a savoir que tuit cil de la comune de Troies pueent et porront vendre et acheter eritaiges et autres choses
si com il ont fait devant et ont et avront lor franchises et lor usaiges si com il les ont eues devant. Et se aucuns voloit plaidoier aucun de la conmune de Troies par plait ou par autre maniere, je ne lou
porroie traveillier fors de Troies, se por ma propre querele n'estoit, et cele querele seroit terminee as us et as costumes de Troies.
Ge avrai mon ost et ma chevauchiee si come ge avoie devant, fors tant que
hom de .LX. anz ou de plus n'i'era pas, mais, s'il a lo pooir soffisant, il i envoiera .I. home por lui selonc son pooir. Et se ge semoig ost ou chevauchiee en tans que foire sera, li changeeur et li marcheant
qui seront en la foire enbesoignié i porront envoier homes soffisanz por ax sanz amende ; et, se aucuns defailloit de mon ost ou de ma chevauchie, cil qui defauroit lo m'amenderoit. Et si promet a bone
foi que ge nes semondrai en ost ne en chevauchiee por ax aqoisoner fors que por mon besoig. Et si voil que chevax a chevauchier ne armeures a cez de la comune de Troies ne soient prises por detes ne
por pleges ne por autres amissions. Et se ge ou mes genz avons mestier de chevax ou de charretes de Troies, il sera requis au majeur de Troies, et cil lo fera avoir a loier la ou il lo trovera, et paiera
lo loier des deniers de ma cense ; et s'il mesavenoit do cheval, il seroit renduz au resgart des .XII. jurez et do majeur, des deniers de ma cense. Et chascuns de la conmuneté de Troies qui avra vaillant .XX.  lb. avra
arbeleste en son ostel et quarriaux jusqu'a .L. 
Et est a savoir que li borjois de Troies cuiront et morront a mes forz et a mes molins a autel marchié com as autres, et, s'il avenoit que ge n'eusse assez forz
et molins a Troies, il feront morre et cuire au resgart des .XII. jurez et do majeur selonc ce qu'il convenra suffisanment a mes forz et a mes molins ; et quant ge avrai forz et molins tant com il lor convenra
au resgart des .XII. jurez et do majeur, il i cuiront tuit et morront.
Et, se aucuns des .XIII. elleuz estoit chaüz en plait ou en guerre ou en escomeniement por lo fait de la vile, li .XII. juré et li maires qui
aprés venront seront tenu a penre lo fais sor ax, ausi come li .XII. juré et li maires qui estient devant l'avoient sor ax. Et ge ne porrai metre hors de ma main nules de cez choses.
Et est a savoir que
se aucuns de la conmuneté de Troies estoit arestez et pris en aucun leu por ma dete, ge lo sui (sui) tenuz a delivrer, lui et ses choses, do mien. Et s'il estoit pris et arestez por autre chose, ge lo sui tenuz a
aidier a delivrer a bone foi.
Et est a savoir que se aucuns de cez qui venront ester en la conmune de Troies s'en vuelent raler, il s'en iront sauvement et franchement quant il vorront, et avront conduit
de moi, .XV. jorz plainement.
Et est a savoir que mi serjant qui sont a moi et cil qui ont mes chartres ou les chartres de mes ancesseurs seront en la comune de Troies se il welent, et se il ne lo weulent
, il seront en ma main si come devant.
Et totes cez choses et totes cez covenances qui sont contenues en cezletres ai ge juré a tenir, por moi et por mes oirs, a aux et a leur oirs, parmenablement. Et por ce que ce
ferm et estable ai ge fait cez letres seelees de mon seel. Ce fu fait en l'an de grace mil et .CC. et .XXX., ou mois de septembre.

Gié, Bernarz de Montcuc, maires de la commune de Troies, faz savoir atoz cels qui ces presantes letres verront que en ma presance
furent establi Jehanz de Champgilart et Hermenjarz, sa fame, et reconurent par devant moi que il ont vendu a mon seignor
Bartremiau, chanoine de Nostre Dame Sainte Marie de Troies, atoz jorz a tenir .XL.  s. de provenisiens a prendre chascun an en la
foireSaint Jehan, sor sa maison qui siet en l'entree de la Corderie a Troies, en la quele maison li drapier dYpre vendent aus
foires de Troies, delez la maison feu Claret, en tel maniere que quicunques tenra cele maison sera tenuz apaier chascun
an a cel Bartromiau ou a son commandement en la foire Saint Jehan dedenz droit paement .XL.  s. ; et ceste vendue
fu faite par l'acort et l'assentement de Pierre Contesse, citoien et borjois de Troies, qui estoit sires censiers de cele maison ;
et cil Bartromiaus ne porra riens demander ne reclamer aus los et aus ventes de cele maison, se il avenoit qu'ele fust vendue.
Et si ont vendu cil Jehanz et sa fame sanz force et sanz contreignement a cel devant dit Bartromiau .XX.  s. et . X.  d. et obole de
cens aparcevoir et atenir atoz jors chascun an, et les los et les ventes, se avenoit que les teneures por coi an doit ce cens fussent
vendues ; et ces .XX.  s.  .X.  d. obole de cens li ont il vendu avec les .XL.  s. devant diz por .XL.  lb. et .XV.  s. de boens provenisiens forz
et leauls, desquels il se tiennent por bien paié. Et ce sunt cil qui doivent le cens, si cum il dient et sicum cil Jehanz et sa fame ont reconeu
par devant moi etm'ont fait entendant : li anfant feu JehanSaymet .II.  s. ; Haymeris li Tisseranz .XXXII.  d. por ses
maisons devant Saint Remi, a rendre chascun an ala feste Saint Remi ; Brices li Barbiers .XI.  d. por la place Aveline la
Rousse ; la fame feu Garnier de Mez Robert .VI.  d. por sa chambre de laMaceclerie ; li anfant feu Godefroi le Petit
 .VI.  s. de lor porpris ; Jehanz li Ferpiers .XII.  d. por la place Tierri Cornet ; la fame feu Angerbert Oreillart .XII.  d. ;
Felis li Cocons .VI.  d. d'une part et .IX.  d. d'autre part por la maison feu Climent ; Garins li Noirs .VI.  d. por laterre
Moron ; Guillaumes Restoz .XII.  d. por son vergier aus Molins Osmont ; Duins .XII.  d. ala Saint Jehan a rendre por son porpris
de Torvoie ; la fame feu Gilart .III.  d. por son vergier ; Symons de Champgilart .XXXIII.  d. obole. Et si ont fiancé cil Jehanz
et sa fame que de ces vendues il porterunt a cel Bertromiau garantie a toz jors envers totes genz et que par auls ne par autrui il ne
procureront que ces vendues soient rapelees, et que ces choses que il ont vendu ne sunt enliees a nul autre home ne fame par
gaigerie ne par autre maniere ; et en ce ont il mis peinne de .X.  lb., en tel maniere que, se ces vendues estoient rapelees par aucun
en aucune maniere etcil Bartromiaus en avoit ou encorroit aucuns domaiges ou deperz, cil Jehanz et sa fame, par lor foi fianciee
en ma main, ou lor oir seroient tenu a rendre a cel Bartromiau sanz difficulté et sanz contredit ces devant dites .X.  lb. 
et les deperz. Et de ces covenances atenir ont mis en response cil Jehanz et sa fame a cel devant dit Bartremiau la maison
sor coi il li ont assignez les .XL.  s. devant diz. En tesmoignance de ceste chose je ai mis a ces presantesletres mon seel.
Ce fu fait en l'an de grace .M.CC. et .XXXIX., ou mois d'avril, le mardi en l'endemain de feste saint Marc Evangelistre.

Gié, Pierres de Bordes, maires de la commune de Troies, faz savoira toz cels qui ces presentes letres verront que, en ma presance establi, Jehanz de Champgilart et Hermenjarz,
sa fame, reconurent par devant moi que il ont vendu et vendirent en l'an .M.CC. et .XXXIX., ou mois d'avril, le mardi en l'andemain de feste saint Marc Euvangelistre, a mon
seignor Bertholomiau, chanoine de Nostre Dame Sainte Marie de Troies, a toz jors atenir, les choses desoz nommees et expresses et devisees aus letres Bernart de Mont Cuc, mon devantier,
faites de cele vendue, les quels letres je ai veues et oïes mot a mot, seelees dou seel a cel Bernart, dont la tenor est tele : [...] ..................
Et est asavoir que ces devantdites vendues et totes les covenances qui sunt contenues aus devant dites letres, si cum eles sunt
desus expresses et devisees, loa et creanta par devant moi et promist a tenir et a garder de sa bone volanté, sanz force et sanz contreignement, et de son boen gré Renauz, li
filz de cel Jehan et de cele Hermenjart, qui estoit fors de lor avoerie, si cum cil Jehanz et cele Hermenjarz et cil meisme Renauz reconurent par devant moi ; et a ces vendues
et a totes ces covenances atenir et a garder fermement en la maniere qu'eles sunt desus expresses et devisees et an autel maniere cum cil Jehanz et Hermenjarz les ont promises atenir et a
garder, se oblija icil Renauz par devant moi par sa foi fianciee en ma main corporelment ; et avec ce, ont fiancié en ma main cil Jehanz et Hermenjarz et Renauz que il feront creanter
en la foire Saint Jehan qui vient proichienne aus marcheanz dYpre ou a autres qui en cele foire tenront la devant dite maison et la volte qui est darriers la maison, sor les queles choses li
devant dit .XL.  s. sunt assis, par devant moi que, tant cum il les tenront, il rendront chascun an a cel Bertremiau ou a son commandement au droit paement de la foire Saint Jehan .XL.  s. de provenisiens dou loier
de cele maison et de la volte ; et ont otroié par devant moi cil Jehanz et Hermenjarz et Renauz que, se li marcheant qui tenront cele maison et la volte, quel qu'il soient, ne rendoient chascun an les
 .XL.  s. a cel Bertremiau ou ason commandement au droit paement de la foire, cil Bertromiaus ipuisse gaigier sanz meffaire et sanz justice ; et se avenoit en aucune maniere que cil .XL.  s. ne fussent
paié en aucune des foires ou que la maisons par aucune aventure fust destruite, dont Dex la gart, cil qui tenroit lamaison et la volte ou la place rendroit chascun an les .XL.  s. a cel
Bertremiau ou a son commandement. Et totes ces covenances devant dites et escrites ont fianciépar devant moi cil Jehanz et Hermenjarz et Renauz teniret garder en bone foi, et que il ne
venront encontre, par aus ne par autrui, en aucune maniere, et que cele maison et la volte il n'ont donee ne vendue ne engaigiee a home ne a fame en maniere que il n'en puissent bien faire
les choses devant dites ; et est asavoir que mes sire Bertromiaus lor a otroié par devant que il puissent les choses devant dites rachater et ravoir, se il vuelent, por .L.  lb. de provenisiens boens et forz
paiees a lui ou a son commandement dedenz le droit paiement de la proichienne foire Saint Jehan avec les .XL.  s. qu'il doit avoir en cele foire dou loier de la devant dite maison et de la volte por sa rente de
ceste annee, en tel maniere que nule paie de ces deniers ne nule quitance de ces choses il ne porrient prover en aucuns tens fors que par letres seelees des seels l'official et le maieur de Troies. Et por
totes ces choses tesmoignier, je ai ces presantes letres seelees de mon seel. Ce fu fait en l'an de grace .M.CC. et quarante, ou mois de marz.

Gié, Guillaumes de Pouanz, preoz de Troies, faiz savoir a touz cez qui verront cez letres que an ma presance fu establie
Marie, la fame feu Huon le Concierge, et requenut pardevant moi que ele a vandu a Johan de Dijon, son frere, changeor
de Troies, tot quanque ele avoit an la maison l'abeesse e lou couvant de Nostre Dame as Nonnains de Troies, la quex maisons
siet delez la maison mon seignor Guillaume de LaCort, lou chevalier, et es chambres anviron cele maison asises a tout lou porpris
de cele maison ; la quele maison et les chambres et lou porpris cele devant dite Marie tenoit de cele devant dite abeesse
et de cel devant dit couvant, si com cele Marie dit. Sor laquele vandue cele devant dite Marie a promis et est tenue par
sa foi fianciee an ma main que a cel devant dit Johan, son frere, portera loial garantie, tant com ele vivra, anvers totes
genz ; et por ceste vandue miez a tenircele Marie an a obligié a cel devant dit Johan touz ses biens an mueble et
forz mueble, ou qu'il soient ; et si viaut et otroie cele devant dite Marie que gié, Guillaumes, preoz devant diz, et li autre
preot de Troies qui aprés moi seront, porroiens panre de ses biens la ou nos les troveroiens, se ele aloit contre ceste vandue
devant dite, ala requeste de cel Johan ou de celui qui portera cez letres, se cele Marie defailloit d'aucune de cez couvenances
devant dites ne se ele ifaisoit venir ancontre, ne par li ne par autre ; laquele vandue cele Marie a otroiee
a cel devant dit Johan, son frere, por quarante et set livres et demie de provenisiens, des quex ele se tient por bien
paiee. An tesmoignance de ceste chose j'ai mis an cez letres mon seel. Ce fu fait an l'an de grace .M. et .CC. etquarante
trois anz, ou mois de genvier.

Ge, Nicolas Bocherot, preoz de Troies, fais savoir atoz çaus qui ces letres
verront que, com descorde fu antre Lambart de Bar et Suplice, sa fame, d'une part,
et Lucie do Tertre et Felisaut, son fil, d'autre part, pais et concorde fu faite par lou consoil
de pruedes homes, c'est asavoir des terres qui furent Jehannaut des Molins Omonz,
lo frere acele Suplice devant dite, anviron .L. jornés qui sieent oufinage de Beli, sicom
il dient, que cilLamberz et Suplice requeroient par droit heritage au devant diz Lucie et
Felisaut, atornemanz fu faiz des dues parties, par pais, par lo consoil de pruedesomes,
antel meniere que cele devant dite Lucie tanra les devant dites terresjusc'a .XIII. 
anz acompliz quitemant et franchemant ; et cil Lamberz et Suplice sont tenu apaier
les sans et les cotumes antel meniere que, se cele Lucie i avoit nul domache, cil
Lanberz et Suplice li seroient tenu au rendre por la defaute de cele Suplice et dece Lambert, etaprés
les .XIII. anz cele terre revanra ace Lanbert ou a Suplice ou aluer oirs par droit heritage
; et cele Luciedevant dite doit tenir cele terre ces .XIII. anz, sauve la droiture açaus
de la Maison de Saint Nicolas. Et antesmoignance de ceste chose ai je seelees ces
presantes letres de mon seel. Ce fu fait an l'an de grace .M.CC.XLVI., ou mois de fevrier.

Je, Joffroiz, chevaliers, sires d'Arsy, fais asavoir a touz ces qui ces presentes lettres verront et orront que je
ay receu de religieuses persones l'abbéet le covent de Regny quatre vinz et seze livres de petiz tournois
en deniers leaument nombrez a moy et delivrez, pour les quex je leur ay doné et otroié que il en toute ma
terre d'Arsy traient et puissent traire ou faire traire toute menierede perriere et de pierre, et
que il a touz jourz mais par toute la terre de moy oude mes hommes et par ma riviere puissent charroier ou
faire charroier toutes choses qui seront necesseres a leur yglise sanz paier nule redevance, nule coustume et
nule amande a moy ou a mes hoirs, et que il, leur serjent et leur bestes puissent aler et pasturer par toute
ma terre et de mes hommes, le domaige rendent, frainchement et delivrement. Et a ce je hay lié et obligié moy et
mes hoirs a touz jourz ; etse il avenoit que je ou mi successour venessiens de neant encontre, que nous fussiens
tenu de rendre et dou restorer es diz religieux les .IIIIXX. et .XVI. livres devant dites. Ou tesmoing de la quel chose
j'ai seelé de mon seau ces presentes lettres qui furent faites en l'an de l'Incarnation Nostre Seignour mil.
deux cenz. quarante et VII., ou mois de may.

Nos, Thiebauz, par la grace de Dieu rois de Navarre, de Champaigne
et de Brie cuens palazins, faisons savoir atouz ces qui verront ces presantes lestres
que an nostre presance establiz nostre amez et nostre feaus Giles de Velenesse
, chevaliers, requenut que il quatre arpanz de terre qui muevent
dou chief sa fame, qui sieent au Pisseor et dairiers la maison au nonains de
la Pomeroie, et la partie qu'il avoit es noiers qui sont an ces terres,
les quieux choses sont an la pairoche de Serbone, a eschangiez a l'abesse
et au couvant de laPomeroie devant dite ; et nos
tel droiture com nos avoiens es quatre devant diz arpanz
quitons, loons et otroions atenir perpeltuement al'abesse et
au covant devant dit. Et an tesmoignance de ces choses devant
dites et devisees, nos avons faites saeller ces presantes lestres
de nostre seel an l'an de grace mil et .CC. et quarante et set.

Je, Estesnes de Laferté sor Aube, bailliz de Chaumont, a touz ces qui verront ces lettres, salut. Saichent tuit cil
qui ces presentes lettres verront queqant descorz fust entre lou maitre et les freres de la Maison Deu lou Conte de Troies
, d'une part, et Flandine, fame Regnaudin Oudet, Jehannet, Adeline, fame Tricot, et Aveline, fame Crespel, d'autre, d'une vigne
qui est ou finaige de Rounay, que Flandine et li autre demandoient en eritaige au devant diz lou maitre et les freres de
cele devant dite Maisonpar l'acort des deux parties mise fu faite sus segnor Lorant de Donemanz, et, fiencie et asseurie
par la proiiere de bone gent, pais en fu faite par le dit ; et, par la pais que cil devant diz Loranz a faite, li devant dit li maitres
et li freres de la devant dite Maison averont et tenront cele vigne devant dite perpetuement, en tel meniere que
cil devant dit Flandine, Jehanz, Adeline et Aveline ont eu .C.  s. de provenisiens forz en reconpenssasion de la vigne devant
dite, des queis deniers il se tienent a paié et s'oblient a ce et lor choses que il ne autre por as ne reclemeront
ceste chose des or en avant. Et por ce que ceste chose soit plus ferme, a la requeste des parties, j'ai en ces presentes lettres
mis mon seel. Et ce fu fait en l'an de grace .M CC XL VIII., lou mardi aprés Pentecoste, ou mois de join.
