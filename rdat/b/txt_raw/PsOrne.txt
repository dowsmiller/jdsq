... lui el desert, en ire comourent lui en nun egos.
E sunt converti, e essaierent Deu e le seint d'Israel envaïrent.
Ne sunt recordé de la main de lui el jur k'il reienst icels de la main del atriblant.
Sicume il posa en Egipte ses signa e ses merveilles en ces lius.
E converti en sanc les flueves d'icels, e les pluies d'els ke ne boüssent.
Il mist en els icele beste e ele les manja, e reine e ele departit icels.
E dunna a ruille lur fruiz, e lur laburs a languste.
E il ocist en gresle les vignies d'icels e lur moriers en gelée.
E il livra a gresle lur jumenz e lur possessiunzafou.
Il mist en els ire de sun desdeignement,desdeignement e ire e tribulatiun, entermetement par mals angeles.
Veie fist a la sente de s'ire, ne esparna de la mortde lur anmes e les jumenz d'icels en la mort enclost.
E ferit tuit le premierein né en la terre de Egipti, les primices de tut lur travail es tabernacles de Cham.
E tolit sicume oeilles sun pueple e demena icels ensement cume greu en desert.
E demena icels en esperance e ne crenstrent, e lur enemis cuvrit la mer.
E les demena el munt de sa santificatiun, munt lequel aquist la destre de lui.
E geta de la faice d'icels les genz, e par sort departit a els la terre en funel de departement.
E fist abiter es tabernacles d'icels les lignies d'Israel.
E esseerent e espruverent Deu le halt, e les testimoines de lui ne garderent.
E desturnerent sei e ne garderent le cuvenant ensement cume lur peres sunt converti en felun arc.
En ire cumoürent lui en li cost... e en lur creuz al segrefiement d'els le provocherent.
Dex les oïd e despist e a neient ramena forment Israel.
E debuta le tabernacle de Silo, sun tabernacle u il abita es umes.
E dunna en chaitiveté la vertu d'icels e la bealté d'icels es mains del enemi.
E enclost en glaive sun pueple e se heredité....
Mi oill languirent pur suffraite.
Jo criei a tei, Sire, tute jur; jo estendi a tei mes meins.
Dunkes feras tu merveilles as morz, u li mirie susciterunt e regehirunt a tei.
Dunkes recuntera alcuns el sepulcreta misericorde e ta verté en perdicion.
Dunkes cunuistrunt es teniebres tes merveilles e ta justice en la terre d'ubliance.
E jeo a tei. Sire, criei e par matin desavancira tei m'ureisun.
Pur quei, Sire, debutes tu m'ureisun, desturnes ta faice de mei?
Jo sui povres e en travalz des ma juventé; jo eshalciez acertes sui, humiliez e trublez.
Enmei trespasserent tes ires, e tes pours trublerent mei.
Avirunerent mei sicume ewe tute jor, avirunerent mei ensemble.
Tu esloignas de mei mun ami e mun priesme e mes connuz de misere.
Les merciz del Seignor durablement chanterei.
En la generatiun e en la generatiun anuncerei ta verté en ma buche.
Ker tu desis : Durablement misericorde sera edefiée es ciels, sera aprestée ta verté en eals.
Jo ordenei mun afermement a mes esliz, jo jurei a David mun serf gesque en la durableté apresterei jo ta semence.
E jo edifierei en generatiun e en la generatiun tun siege.
Li ciel regehirunt tes merveilles, Sire, e acertes ta verté en l'iglise des seinz.
Ker qui es nues sera egaillié al Seignur, semblanz sera al Seignur es filz de Deu.
Dex ki est glorifié el cunseil des sainz, granz e espoentables sur tuz icels ki sunt en l'avirunement de lui.
Sire Dex de vertuz ki est semblables a tei ? Tu ies poanz, Sire, e ta verté en tun avirunement.
Tu as seignorie de la poesté de la mer ; le movement acertes des flueves de li asuages tu.
Tu umilias l'orgheillus sicume nafré,el braz de te vertu tu departis tes enemis.
Tuens sunt li ciel e tue est la terre, le cercle de la terre e la plenté de li fundas tu...
Aquilun e la mer crias tu. Icil monz e cel altre en tun num eshalcerunt tun braz o poance.
Seitafermée...
