Bonseürus fu li hom qui nient n'ala el conseil des feluns, et en la voie des pecheörs n'estut, et en la chaiere de pestilence ne sist.
BEATUS VIR QUI NON ABIIT IN CONSILIO IMPIORUM, ET IN VIA PECCATORUM NON STETIT, ET IN CATHEDRA PESTILENTIE NON SEDIT.
Adans nos premiers peires ne fu miebeatus vir, car il ala el conseil des feluns, del serpent et d'Eve, qui li firent la Deu obedience enfreindre. Et il estut en la voie des pecheörs quant il se delita en ce ke li serpens et Eve le deceürent et il li premistrent qu'il savroit et bien et mal et seroit si cumme Dex ; ço est, qu'il ne morroit ja. Et il seïst en la chaiere de pestilence quant il escusa sun pechiét envers Deu, car il deüst avoir dit :Pecavi Domine, miserere mei. Ço est : Sire, jo ai pechié, aies merci de moi. Ce ne dist il mie, einz monta en la chaire de sotie si se commença a defendre et a deraisnier envers Deu et dist :Mulier quam dedisti mihi decepit me et comedi. Ço est, la femme que tu me donas me deçut et jo manjai. Quenses, se jo ai pechié, ço est ta culpe, ke la femme me donas ki me deceut. Mais nostre SireJhesus Cristus secundus Adamil fubeatus vircar il n'ala mie el conseil des feluns, des Judeus ki li distrent :Si Filius Dei est, descendat de cruce et credimus ei. Ço est, s'il est li Fils Deu, descende de la croiz et nos creruns en lui. Et il n'estoit mie en la voie des pecheörs car il ne se delita mie en mundaine richoise, car quant li Judeu le volrent faire roi, n'enn out cure, ne se delita mie. Et ço mostra il bienquia non stetit in via pecatorum. Ne vost deliter el secle, ne n'i vost demorer ; tart i vint, povre vie i mena, pøu i demora. N'i estut que .xxxii. ans, ke mil e cinc cenz anz i pøüst richement ester s'il volsist. Or fait a esguarder en queile maniere li diables venchi le primerain Adam. Il venqui lo premerain Adamgula, vana gloria, avaricia, ço est par gluternie, par vaine gloire, par avarice. Par gluternie quant il dist :Comedite, ço est : Mangiez. Et il firent gluternie quant il por sen conseil ço manjerent que Deus meïsmes lor desfendi. Par veine gloire les venqui quant il dist :Eritis sicut dii, ço est : Vos serreiz si cum deu. Car ço fu vaine gloire qu'il volrent estre semblant a Deu, car li sers est fols ki volt estre peirs a sun segnor. Par avarice les venqui quant il dist :Scientes bonum et malum, ço est : Vossavereiz et bien et mal. Car ço fu granz avarice quant il covoita par le diable a savoir plus que Dex ne li ot otroié, car avarice ço est covoitise. En ceste maniere quida il veintre le secunt Adam,Christum. Il. temptagulaquant il dist el desert, quant nostre Sire Jhesus øüt juné .xl. jors et .xl. nuz et il øütfaim, si vint li diables si li dist : Se tu es Filz Deu, di que ces pieres devingent pain.Ensi le cuida il veintre par gluternie, si cum fist l'altre Adam quant il dist :Comedite. Mais li bons Jhesus n'en fist nient de søn conseil einz li respondi mult sagement :Non in solo pane vivit homo, ço est : En sol pain n'est mie la vie de l'homme. Quenses, jo ai molt juné si ai faim, mais ne sui pas si gluz que jo par tun conseil me doie fort hasteir de pain faire ne de mangier ; bien atenderai droite øure. Dunc le prist li diables si l mist sor le clochier del temple de Jerusalem, si li dist :Si Filius Dei es, mitte te deorsum. Ço est : Se tu es Filz Deu, lai te chaïr, car l'Escriture dist :Angelis suis mandavit de te etc.Deus, fait il, a commandé ses angeles qu'il te portent en lor mains, que unques tes piez n'adoist a la piere. Et Jhesus dist : L'Escriture dit :Non temptabis Dominum Deum tuum. Ço est : Tu ne doiz mie tempteir Damledeu tøn Seignor. Car ço seroit vaine gloire se jo par salir jus del temple deüsse monstreir cum jo soi poissanz envers Deu men Peire et envers les sains angeles. Dunc le porta li diables sor un haut munt si li monstra tot les regnes del siecle, si dist :Hec omnia tibi dabo si cadens adoraveris me. Ço est, tot ço te donrai se tu chïez a terre et tu me aoures. Dunc li dist Jhesus :Vade Sathanas, ço seroit granz avarice se jo par coveitise de richoises te deüsse aourer. Encore fait a noter ke trois manieres sunt de mort par que Adans fu vencuz, ço estdelectatio, operatio, usus. Delectatioço est deliz, que li hom se delite en son pechié.Operatioço est li faiz, quant li hom tant se delite en son pechié qu'il. met a ovre.Ususço est la costume, quant li hom a tant maintenu son pechié qu'il li abelist et torne en us, qu'il ne s'en puet oster, et ceste maniere est la plus griés. En ces trois manieres fu li premiers Adans vencuz.Delectatiofu quant il se delita en la doceur de la pome,operatioquant il la manja,ususquant il en fu si aduriz k'il se desraina encontre Deu. Et contre ces trois manieres si avez celes trois parz en vostre vers :Abiit, stetit, sedit. Abiitquant il se delita,stetitquant il la manja,seditquant il se deraisna si cum maistres encontre Deu. Ces trois manieres de mort senefient encore cil troi mort que nostre Sire Jhesus resuscita. Ço fu une pucele ki morte estoit et close encore en la maisun son peire, et uns bachelers ki ja fu portez fors de la cité por enfoïr. Li tierz fuLazarus, li freires Marie et Marthe, ki fu ja puanz et avoit ja quatre jors geü souz terre. La pucele ki morte fu, mais encore estoit close, signefie l'umme ki se delite en sun pechié si le va porpensant e porcaceant, mais encore est close car n'est encore venue a l'øvre. Si vint nostre Sire Jhesus si resuscite celui si li done compunctiun, si li fait cele male delectatiun laissier einz qu'ele vinge a l'ovre. Li bacheleirs ki hors de laporte fu portez signefie celui ki tant a menédelectationemqu'il est venuzad operationem, a l'ovre, qu'il mostre defors ço qu'il avoit covert el cuer. Et teils meïsmes reguarde Deus si lor done penitance et amendement si.s fait resusciter.Lazarusli puanz signefieusum peccandi, le us de pechier, que li hom tant l'a usé le pechié, et tant l'a tenu en costume, qu'il en est toz puanz. Mais li pius Jhesus n'est pas orgoillos : coment qu'il l'ait usé, coment qu'il soit puanz, il le reçoit cum il vølt a lui venir. Mais ço fait a noter queLazaruspuanz estoit et loez. Ensementsunt plusor pecheör puantper operationem, loiéper consuetudinem, par la costume, car pois qu'il par costume funt le pechié, si sunt enz enduri ensement cum il fussent loié. Mais benoiz soitChristus Marie Filiuski n'out mie en porvilLazarumle puant, ki l'un et l'altre fist ; et il le resuscita, et il le desloia. Amen. Ore repernuns briément les trois manieres de mort dunt nos parlames la desore, ço fudelectatio, operatio, usus. Delectatiopartient a la damoisele,operatioal bacheler,usus ad Lazarum. Oreabiit, stetit, sedit. Abiitapartintad delectationemet a la damoisele.Stetit ad operationemet al bacheler.Sedit ad usumet aLazarum.
Mais en la loi del Segnor fu la volentez de lui, et en la loi de lui penserai il jor et nuit.
SED IN LEGE DOMINI VOLUNTAS EIUS, ET IN LEGE EIUS MEDITABITUR DIE AC NOCTE.
Sed in lege Domini voluntas etc.Pois que li Prophetes mostra ke de celes trois manieres de mort dunt li premiers Adans fu suspris n'out nule en Jhesu nostre secunt Adam, por ceo siut aprés si dist :Sed in lege Domini etc.Quenses, cil premiers Adans trespassa le command Deu et cist out volenté en la loi Deu, si cum il dist :Non veni solvere legem sed adimplere. Ço est, jo ne sui mie venuz por la loi destruire mais por amplir. Nus ne pout unques aemplir la loi se il non, car il øütplenam caritatem. Et li Apostles dit :Plenitudo legis est caritas. Ço est, li emplemenz de la loi est caritez. Et nostre Sire Jhesus dist :Maiorem caritatem nemo habet quam ut animam suam ponat quis pro amicis suis. Ço est : Nus hom n'a plus grant carité qu'il moire por ses amis.Et in lege eius etc.Nostre Sire Jhesus pensa en la loi Deu par jor et par nuit,hoc est in prosperis et in adversis; ço est en prosperité et en adversité.Nostre Sire ot prosperitéquant li Judeu le volrent fare roi et quant il le receurent a si grant porcessium et a si grant joie le jor des palmes, qu'il geteirent lur vestemenz et les rains des palmes et des oliviers en la voie o il devoit passer et il crierent :Benedictus qui venit in nomineDomini.Mais por cele joie, ne por cele feste, ne por cele prosperité, ne oblia il mielegem Domini. Et ço estdie. Quant li Judeu le pristrent, quant ses desciples l'out vendu et trahi et il le batirent et boterent et escopirent et laidengierent, et al derreain le crucefierent et firent des aversiteiz asseiz, la n'oblia il mie la loi Deu, et ce estnocte. Haec respondent superioribus. La dist ilnon abiit, ciin lege Domini fuit voluntas eius. La dist ilstetit, cimeditabitur. La dist ilsedit in cathedra, cidie ac nocte.
Et il iert si cum li fuz ki est planteiz solunc les decurremenz de ewes, ki sen fruit donra en sun tens.
ET ERIT TANQUAM LIGNUM QUOD PLANTATUM EST SECUS DECURSUS AQUARUM, QUOD FRUCTUM SUUM DABIT IN TEMPORE SUO.
Et erit tanquam lignum etc.Cist vers nos envoie a l'estorie, car la est escrit :Plantaverat autem Dominus Deus lignum vite in medio Paradisi. Ço est, Deus planta l'arbre de vie en mileu de Paradis. Cil arbres signefiaJhesum ChristumcuiDeus Patermist enmi seinte glise por ço qu'il li doinstvitam eternam. Mais ci dist il queChristusnostre Sire seroit semblanz a l'arbre qui est plantezsecus decursus aquarumet par ço dona il a entendre qu'il seroitverus Deus et verus homo ; verus Deuspar ço qu'il distplantatum, verus homoqu'il distsecus decursus. Et ço fait a noteir qu'il distsecus decursuset nientin decursu, delezle decurs et nient el decurs. Voiuns coment est de l'arbre ki plantez est delez l'ewe : l'ewe curt adés contre val et del repairer est nienz, mais l'arbre esta coie et croist. EnsementJhesus Christusnostre Sire fu delez nostre mortalité, car il fufactus nobis per omnia similis absque peccato. Il fu a nos semblanz de tot en tot sanz ço qu'il unques pechié ne fist. Et se il delez nostre mortalité fupaciendo, moriendo, il ne fu mie enzin terra putrescendo, quia potestatem habuit ponendi animam suam et iterum sumendi eam. Il øüt poësté de metre jus s'alme et de li reprendre quant lui plout. Il fu de nosper humanitatem, mais il fu mult autres que nosper deitatem. Quod fructum suum d. etc.Cist arbres, ço est nostre Sire Jhesus,dabit fructum suum. Quant ?In tempore suo. Qui est li fruiz ? Ço sunt tot li seint et totes les anmes des feelz et des justes qu'il a conquis et salvez par sa mort. Qui donra il cest fruit ?Deo Patri. Quant iert ses tans ? Al jor del juïse quant il dirra :Venite benedicti Patris mei.
Et sa foille ne dechara mie ; et totes les choses qu'il fera venrunt ad prosperité.
ET FOLIUM EIUS NON DEFLUET ; ET OMNIA QUAECUNQUE FACIET PROSPERABUNTUR.
Et folium eius non defluet. Les fueles de cest nostre arbre sunt les paroles nostre Segnor. De cestes fuelles ne decharra nule, car de totes les paroles que nostre Sire parla, ne par lui meïsme entrøs qu'il fu en tere, ne par ses prophetes ne par ses apostles, ja une n'en charra, car ja n'en iert une false trové. Si cum il meïsmes dist :Celum et terra transibunt, verba autem mea non transibunt. Li ceils et la terre paserunt, mais mes paroles ne paserunt ja.Et omnia quecunque etc.Quanque nostre Sire fist, tot torna a bien et a prosperité, car quanque il preecha, quanque il fist, quanque il soffri de paines et d'ahanz, de fains et de sois et de obprobres, tot torna a nostre discipline et a nostre salut.
Ensi n'ierent mie li felun, mais si cum la porre que li venz giete puer de la face de la terre.
NON SIC IMPII, NON SIC ; SED TANQUAM PULVIS QUEM PROICIT VENTUS A FACIE TERRE.
Non sic impii, non sic etc.Nostre SireJhesus Christusfubeatus vir, quia non abiit in consilio impiorum, non stetit in via peccatorum, non sedit in cathedra pestilentie. Et por çoomnia quaecunque faciet prosperabuntur. Sed impii non sic. Mais coment dunc ?Tanquam pulvis. Ço est a dire,impiine serunt mie boneürus si cumChristusqui estbeatus virpor ço qu'il n'øüt part en nule des trois manieres de mort dunt nos parlemes la desore, et cum nos serum ki partiruns a lui.Sed tanquam pulvis etc.En la porre n'a nient d'ewe, n'i a nient d'umor ki la detinge, et por ço l'en porte le venz quel part qu'il vølt. Ensement li felun Judeu, li faus crestien, n'unt nient de la roseie del Seint Esperit qui les detienge, et por ço les en porteli venz, et portera et geteraa facie terre. Li venz ço est li malignes esperites, ki est a la fiee en divine Escriture apelez venz por ço qu'il est d'esperitel nature. Cist venz en portera les mescreans a mult grant ravine si.s getera puer de la face de la tere, ço est de la faceJhesu Christiki est nostre tere, nostre fermetez, qui nos porte, qui nos paist. De cest geter dist l'Escriture :Tollatur impius ne videat gloriam Dei. Ço est, ostez le felun qu'il ne voie la gloire Deu. Helas !, cum enviz um li lairoit manoir, quant um nes voir ne li lairoit.
Por ce ne relievent li felun el juïse, ne li pecheör el consel des justes.
IDEO NON RESURGUNT IMPII IN IUDICIO, NEQUE PECCATORES IN CONSILIO IUSTORUM.
Ideo non resurgunt etc.Al juïse venrunt trois ordenes de gent. Il venrruntiudicaturi, iudicandi et iudicati. Iudicaturisi cum li apostele et li altre seint, dunt nos sumes bien cert qu'il sunt salf, et par lor bones vies et par les miracles ke Deus fist por l'onorance d'aus, et en lor vie et aprés lor mort. Cil suntiudicaturi, ço est qu'il jugerunt les altres et il n'ierent mie jugié.Iudicandiço sunt cil dunt um ne seit que Deus en volra faire, ki ne sepuent fier en lor seinte vie ne en lor bones ovres, mais en la Deu misericorde. Cist ne jugerunt mie, mais il serunt jugié, si a alques de fiance en aus.Iudicaticil suntimpii; cil ne ferunt ne l'un ne l'autre, ne il ne jugeruntcum iudicaturisne il ne serunt jugiécum iudicandis, car il sunt ja jugié. Et ço est qu'il dit en l'autre vers :
Car nostre Sire conoist la voie des justes ; et la voie des feluns perira.
QUONIAM NOVIT DOMINUS VIAM IUSTORUM ; ET ITER IMPIORUM PERIBIT.
Quoniam novit Dominus etc. Cognoscere Dei approbare est. Li conostres de Deu ço est li amers ; ço qu'il ne conoist, ço est dunt il n'a cure. Si cum il dirra a alquans :Amen dico vobis, nescio vos. Ço est : Voerement, jo ne vos conois. Mult porra estre dolanz cui cil ne conoistra ki tot seit et tot voit, mais il conoist bienviam iustorum. Et iter impiorum peribit. Quant ? Quant Deus lor dira :Ite maledicti in ignem eternum.
Por que fremirent les genz, et li pople i penseirent choses vaines ?
QUARE FREMUERUNT GENTES, ET POPULI MEDITATI SUNT INANIA ?
Quare fremuerunt gentes etc.De cest psalme est granz tençuns et granz estris. Car alquant dient ke ço est tot uns psalmes cist et li altres ; li altres dient ke li autres n'est mie psalmes, por ço qu'il n'a nient de titele, einz est prologes des autres, et cist psalmes est primiers. Et sainz Pieres l'apele premerainin Actibus Apostolorum, mais nos maistre le volent, et s'en unt raisun, keBeatus Virest psalmes et prologes des autres, car autresi le canta David et en cele meïsme melodie qu'il canta les autres. Encore i a autre raisun, car seBeatus Virne fust psalmes, dunc fauroit uns del numbre de cent et cinquante, car tant en i doit avoir. Mais sainz Pieres dist qu'il fu premiers pur le titele qu'il a, dunt li altres n'en a nient. C'est li titeles :Psalmus David. Psalmusest cançons que um cante el psalter, ki est uns estrumenz de fust et si a dis cordes. Cel fist David si l'apela psalter ;ço qu'ilcanta enz apela il psalmes, si fist les psalmes de ses aventures si.n merchia Damledeu en cantant de ço qu'il li aida de mult granz aventures qui li avinrent, et de bien et de mal. Si devuns savoir que cil David et les sues aventures furent prophecie del nostre grant David Jhesu Crist, et li nuns et li segnefiance, car David ço sone en latinmanu fortis vel visu desiderabilis,ço estforz par main o desiderabiles par veüe. Et ki est plus forz par main que nostre Sire Jhesus, ki loia le fort, le diable, etvasa eius diripuit, si li toli ses vaisseals ? Et ne fu ses vaiseals seinz Pous, ki si fu tyranz et fel devant ço qu'il fust convertiz ? Et ne furent si vaissel devant le baptesme tot cil dunt ore est danz Daviz honorez et serviz en sa bele maisun seinte glise ? Et ceaus ki avoient estévasa ire, et nes fist ilvasa misericordie? Oïl, car il fistquosdam quidem apostolos, quosdam vero prophetas, quosdam autem doctores et rectores. Il est desiderabiles par veüe, car de lui dit l'Escriture :In quem desiderant angeli prospicere. Ço est, en lui desirent li angele a resguarder. Et David meïsme dist de sa bealté :Speciosus forma prae filiis hominum. Ço est, il est beaus par forme devant les filz des hommes. A lui, ço est a Jhesu Crist, canta li Prophetes cest psalme, u il traite de la traïsun et de l'aguait des Judeus et si mostre ke nuls sens ne nule sapience ne nus consels ne vaut contre Deu. Si dit si faitement :Quare fremuerunt etc.Ço est a dire, por quel preu et por quel ochoson se fremirent encontre moi li paien, et li Judeu penserent folie ? Car li Judeu penserent ço qu'il ociroientJhesumet, s'il avoient lui mort, dunc lor remanroiet lor regnes et lor sacerdoces. Car lor estoit avis qu'il lor destruisist lor loi, si cum il distrent a Pilate :Hunc tibi adduximus subvertentem legem et gentem. Ço est, cestu te amenuns nos ki trestorne nostre loi et nostre gent. Et Caïphas lor evesques lor dist :Expedit vobis ut unus moriatur homo pro populo. Vos aveiz mestier, dist il, que uns hom moire por tot le pople.Sed meditati sunt inania. Ço est, il penserent vain, car por ço qu'il ocistrentJhesumperdirent illocum et gentem. Or fait a noteir qu'il dist :Fremuerunt gentes et populi meditati sunt. Li paien fremirent si cum bestes ki n'unt nient de raisun, car il ne seürent unques qu'il demanderent nostre Segnur, por que il le crucefierent.Sed populi, ço sunt li Judeu,meditati sunt, ço est il penserent, car il cremoient par lui a perdre lor liu et lor loi et lor gent.Fremereço est de bestes qui mues sunt, qui n'unt nient de raisun, maismeditariest de raisun. Et li Judeu quidevent alcune raisun avoir, car nostre Sire curoit en lor sabat, nostre Sire recevoit les pecheörs et les pecheriz et manjoit avoec als ; et ço estoit encontre lor loi, et por ço pristrent il conseil qu'il. ociroient. Mais il n'i misent unques main, carlor leidist :Non occides, ço est : Tu n'ociras nului. Por ço le liverentil as paiens et as maistres et ascevaliers Pilate, et des autres paiens ki a cel tans estoient soldoier en Jerusalem. Mais ceo que valt ? Ço qu'il ne firent par mains firent il par boche, car il crïerent :Crucifige, crucifige. Et meditati sunt inania, car il perdirentlocum et gentem et totus mundus post eum abiit; et toz li munz en ala aprés lui.
Li roi de la terre aresturent, et li princes s'asemblerent en un. Encontre lo Seignor et encontre søn Crist.
ASTITERUNT REGES TERRE, ET PRINCIPES CONVENERUNT IN UNUM. ADVERSUS DOMINUM ET ADVERSUS CHRISTUM EIUS.
Astiterunt reges terre etc.Les rois de la terre apele il Pilate et ambesdeus les Herodes : celui a cui li troi roi vinrent, qui Deu porterentaurum, thus et miram, ço fu cil meïsme ki les Innocens fist ocirre, et l'altre Herode ki fu al tans que nostre Sire fu crucifiez.Et principes convenerunt etc.Les princes apele ilAnnam et Caïpham et scribas et phariseos, qui tot estøürentin unum, enn une volenté, en une malice,adversus Dominum, ço est contre Deu le Peire,et adversus Christum eius, ço estenvers sun Fil qui estChristus.
Derompons lor loiens, et getuns pur ensus de nos lor jug.
DIRUMPAMUS VINCULA EORUM, ET PROICIAMUS A NOBIS JUGUM IPSORUM.
Disrumpamus vincuta eorum etc.Ço est a dire, il le firent tant malement quiJhesumcrucefierent, mais nos qui Deu amuns et en lui creuns, derumpons lor loiens, ço est ne soiuns mie en lor compagnie ne ne consentuns as males ovres et asmalesvolentez dunt il sunt estraint ausi cum de loiens.Et proitiamus etc.Ço est la voiz des sainz qui furent en cel tans que nostre Sire fu crucifiez, cui li Judeu voloient loier par losenges et par pramesses qu'il partisent de la foi et de la creance nostre Seignor Jhesu. Le jug apele il les manaces et les batemenz et les tribulatiuns et les passiuns qu'il soffrirent et qu'il ourent si vil pur l'amisté Deu, cum ço que un gete pur. Autrement poet um ceste letre lire. Ço poet estre voiz des Judeus qui dient :Dirumpamus vincula eorum, ço estapostolorumqui nos volent loier par lor predicatiuns et faire croire en lor Seignor et en la sue creance.Et proitiamus a nobis etc.Le jug apelent ilcaritatem, car caritez junt la gent ensemble par amour et par dilectiun si que il les fait si aacorder en bien cum il fussent ensemble coplé de un jug, car ele dit :Quid tibi non vis fieri alii ne feceris. Ço que tu ne voels que un face toi, ne faire altrui. Mais ço getent li Judeu pur, car il dientdentem pro dente.Mais qu'en iert ?
Ki maint es ciels les escarnira, et li Sire les degabara.
QUI HABITAT IN CELIS IRRIDEBIT EOS, ET DOMINUS SUBSANNABIT EOS.
Qui habitat in celis. Il prisent lor conseil ensenble qu'il ocirroientJhesumsi lor remanroit lor lius, ço est Jerusalem, et lor genz et lor lois, que eaus estoit avis qu'il destruisist. Mais il en furent totad litteramescarni, car par ço qu'il l'ocisent perdirent il tot, etregnum et sacerdotium. Enne furent il bien gabé, qu'il donerent .xxx. deniers por sulJhesums'en devinrent si vil que un dena trente de els por un sol dener ? Autrement.Qui habitat in celis.Ce est Deus ki habite en ses seinz qui suntcelipar signifiance.Carsi cum li ciels pluet et fait amolïer la terre et fruit porter, ensement li seint par la douce roseie de lor predicatiuns adulcierent la terre de seinte glise si li fisent porterfructus virtutum, les fruiz des vertuz et des bones ovres par que les granges de Paradis ierent emplies. Et si cum li ciels tone si fait poür a la gent, ensementli seint en une maniere tonent par manaces quant il prechent del dolorus jor del juïse et des peines d'infer. Et si cum li ciels esclaire, ensement li seint esclairent par miracles et par dignes vertuz que Deus fayt por eaus. Or disuns dunc :Qui habitat in celis, ço estin sanctis suisqui suntcelicum jo vos ai dit. Uin celis, si vos volez totad litteram, en ces cels lasusirridebit eos; il lor fera entendre qu'il sunt escarni sis fera a lui convertir, car de ceals meïsmes ki furent a lui crucifier se convertirent assez par le predicatiun des apostles. Etcenturio, uns de lors princes,viso terremotu ait : Vere, fist il,hic homo Filius Dei erat. Ço est, quant il vit le terremote si dist : Voirement, cist hom que nos avums crucefié fu li Fils Deu. U, si vos volez, lisiez si faitement :Irridebit eos in die iudiciicum il lor escondira la glorie de Paradis,et subsannabit eosquant il dirra :Discedite a me maledicti. Carsubsannatioço estoris et narium corrugatio; ço est, quant um fait si lait semblant que il frunce vers l'autre et sun nés et sa boche. Et ço iert mult horribles semblanz quant nostre Sire dirra :Ite in ignem eternum qui paratus est diabolo et angelis eius.
Dunc parlera a eals en sa ire, et en son mautalent desturbera il eals.
TUNC LOQUETUR AD EOS IN IRA SUA, ET IN FURORE SUO CONTURBABIT EOS.
Tunc loquetur etc. Loquetur in ira suaço est ço meïsmequod est irridebit eos. Et in furore suo conturbabit eosço est ço meïsme quesubsannabiteos, nient por ço que en nostre Segnor poisse venir ne ire ne fururs,sed usuali locutione et humano modo hic loquitur de Deo. Ço est, il parole ciendreitde Deu par le humane guise. Car ensi est la costume de l'Escriture ; dunc dist ele que Deus se coroce cum il fait corociez ses enemis qu'il dampne, car nient autre talent n'a il cum il dampne le pecheör que il a quant il salve le juste.
Mais jo sui rois establiz de lui sor Syon, le sien seint mont, preechanz le comant de lui.
EGO AUTEM CONSTITUTUS SUM REX AB EO SUPER SYON, MONTEM SANCTUM EIUS, PREDICANS PRECEPTUM EIUS.
Ego autem constitutus etc.Il me quiderent de tot avoir destruit quant il me ourent crucefié et mort, mais il furent deceüz, car jo sui faiz roisab eo, ço esta Patre meo. Et u sui jo faiz rois ?Super Syon montem sanctum eius. Syon a nun uns monz sur que Jerusalem est fundee d'une part, et por ço si a nun Jerusalemfilia Syonqu'ele est herbergie enn une costiere de cel munt. Ore esguardum cum mal eaus avint et cum long il furent de lor entente. Il entendirent ço que s'il eüssentJhesummort, il seroient franc si ne perderoient mielocum et gentem, mais tot lor avint en contraire car il releva de mort et il perdirentlocum et gentemet Jhesus nostre Sire est faiz rois sor eaus meïsmes. Si cum Pilate escrist :Jhesus Nazarenus rex Judeorum. Et la meïsme totad litteram,sor Jerusalem et surmontem Syonest il rois aüreiz et serviz, nient solement si cum rois mais si cum Deus et rois. Or esguarduns l'allegorie de Syon. Syon sone en latinspecula, en romanz beaute u guarde dunt um puet loing voir, et signefie cels ki par bones ovres montent en haut et parorisunsse guaitent et porvoient, que li enemis ne puisse sur als venir. Et cil sunt monz, ço est fort sunt a removoir de la foi et de la creance de Deu, si cum li monz qui n'est mie legiers a remuer. Et sor ceaus qui suntmons Syonsui jopredicans preceptum eius, preechanz sen comant, ço distChristus. Cui comant ?Dei Patris. Qui est ses comanz ?Caritas per electionem, par electiun.En tant aime Deuscaritatemsor toz les autres comanz qu'il dit que ço est ses comanz devant les autres. Si cum li produm ki a pluisors enfanz sin aime tant le plus beal u celui ki meolz li est a cuer qu'il dist : Cist est mes enfés.
Li Sires dist a moi : Tu es mes Fils ; jo t'engenrai ui.
DOMINUS DIXIT AD ME : FILIUS MEUS ES TU ; EGO HODIE GENUI TE.
Dominus dixit ad me etc.Li Judeu, fait nostre Sire, me distrent :Si Filius Dei est descendat de cruce. Mais il orent tort, car jo suirevera Filius Dei naturaliter, carDominus, ço estDeus Pater, le me dist. Quant ?In flumine Jordanisquant il me baptizaet Spiritus Sanctus in columbe specie descendit et mansit super me. Et paterna vox, la voiz de mun Peire qui n'est mie menterese, dit :Hic est Filius meus dilectus(Cist est mes amez Filz)in quo mihi complacui(en cui jo me delite).Ego hodie genui te. Or fait a noteir que cist vers dist une cose deus foiz :Filius meus es tu et Ego genui te, car«Tu es mes filz»que est autre cose a dire que«Jo t'engenrai»? Et«Jo t'engenrai», que est autre jose a dire que«Tu ies mes filz»? MaisSpiritus Sanctusqui ço dist par le Prophete nel mist unques deus foiz sanz raisun, mais por ço que nostre Sire Jhesus a deus mervelloses nativitez quar il estnatus de Patre sine matre, il estnatus de matre sine patre. Por ço distDeus Pater ad Deum Filium : Filius meus es tu naturalis, scilicet coequalis et consubstantialis. Ço est, tu es mes Filz naturels, evelz a mi et d'une substance avoc mi,sine hodie, senz ui. En cest nativité n'a nient dehodie, n'estre n'i puet, n'estre n'i doit.Quia Christus natus est de Patre sine matre, eternalisestet divina- el est parmanable et divine -et eternitas et divinitas non subiacent tempori; ne sunt desuz nul tanzsed super omnia tempora, mais sor toz tans. Et por ço n'i a nientdehodie, carhodie et heri et cras temporalia adverbia sunt, ço est que ces trois parz segnefient tans. Car nos diums : Quant fus tu a Muntdisdier ? Hier. Quant en venis tu ?Hodie, ui. Et quant iras tu ?Cras, demain. Car par ier, et ui, et demain, en passe toz nos tanz et nos meïsme. Mais Deus est parmanableset ses tens parmanables, si n'i a nehodieneherinecras, car il ne passe nient. Et ço mostreJohannes Ewangelista in Apocalipsi, la u il parlade civitate Dei superna, Jerusalem :Porte eius non claudentur per diem. Ses portes,faitil, n'ierent ja closes par jor. Ensement cum alcuns li demandast : Et que par nuit ?Nox autem non erit illic. N'i avra ja nuit, fait il. Vos savez bien que la nuiz qui vient entre deus jors, ele fait de l'unheriet de l'altrecras. Et la u n'a nule nuit ne puet avoir nul tans passable. Mais en l'autre nativitéin qua natus est de matre sine patre, la esthodie, la distDeus Pater : Ego hodie genui te. Ço est a dire,tu qui es Filius meus naturaliter et eternaliter secundum divinitatem,sine tempore genitus, tu es faizFilius meus in tempore, natus de virgine secundum humanitatem.
Requier de moi, et jo te donrai les genz ton heretage, et ta possession les termes de la terre.
POSTULA A ME, ET DABO TIBI GENTES HEREDITATEM TUAM, ET POSSESSIONEM TUAM TERMINOS TERRE.
Postula a me etc. Filius postulavit Patrem, requist de sun Peire. Coment ?Obediendo ei usque ad mortem. Par ço requist il sun Peire qu'il li fuobediens usque ad mortem, mortem autem crucis. Et por ço ne li escondist unques nule coseDeus Patereinz li donanomen quod est super omne nomen. Ço est, il li dona le num ki est sur toz altres nuns,ut in nomine Jhesu omne genu flectatur. Li Apostles nos aprent quels nons ço est queDeus PaterdonaDeo Filio suo: ço fu Jhesus. Il le manda la bone Marie sa meire par Gabriel :Paries enim filium et vocabis nomen eius Jhesum. Ço est, tu avras un fil si l'apelerasJhesum. Dabo tibi gentes etc. Gentesço sunt li paien queDeus PaterdonaJhesu Christoen heritage. Li Judeu doivent estrehereditas Christi, sed quia occiderunt heredem perdiderunt hereditatem. Por ço qu'il ocirent le hoir si perdirent le heritage. Ço est, il ne furent mie heritages. Si cum dist seinz Pieres as Judeus :Vobis oportebat primum loqui verbum Dei, sed quoniam repulistis illud et indignos vos iudicatis eterne vite, ecce convertimur ad gentes. Ço est, a vos devuns nos parler la parole Deu a premiers, mais por ço que vos la deboteiz, et vos jugiez qe vos n'estes digne de la pardurable vie, or nos tornerons as paiens si serunt il hiretages. Si cum dist Deus par le Prophete :Vocabo non plebem meam plebem meam, et non dilectam dilectam. Ço est, jo apelerai men pople celui qui n'est pas mes poples, et m'amie celi ki n'est pas m'amie.Et possessionem tuam terminos terre. Les termes de la terre, ço est la fin de la terre, donaDeus Pater Deo Filioen possession, ço est en aloie. Car cil qui terminent et ki finent en eaus meïsmes la terre, ço suntterrena desideria, les terriens desirers et les terrianes ovres, il suntpossessio Christi, il sunt teneür Crist.
Tu les governeras en verge de fer, et ensement cum vaisel de poter debriseras tu eaus.
REGES EOS IN VIRGA FERREA, ET TANQUAM VAS FIGULI CONFRINGES EOS.
Reges eos in virga ferrea etc.Li paien ierent tes hieretages et li fin de la terre ierent ta possessiuns. Et qu'en feras tu ?Reges eos etc.La verge de fer signefie la parmanable justice de Deu, car si cum li fers est roiz et ne ploe mie volentiers ne ne brise, ensement la justice Deu est roide ; ne ploie mie ça et la, ne seit falser, ne seit fallir.Et tanquam vasetc.Li potiers cum il a fait sun pot, s'il n'est bien tornez, il le brise sil torne mielz s'il poet. S'il ne poet, il le gete puer. Ensement nostre Sire, qui de nos faire est potiers, qui nos formade limo terre, quant il voit en nos alcune mesestance, il nos brise par penitence, par mals qu'il nos soffre a avoir, tant qu'il nos a castié et tornez a lui. Et qu'il ne poet castier ne amender, il le gete puerin tenebras exteriores.
Et ore, roi, entendeiz ; soiez apris, ki jugiez la terre.
ET NUNC, REGES, INTELLIGITE ; ERUDIMINI, QUI IUDICATIS TERRAM.
Et nunc reges etc.Rois apele il ceaus qui sunt enoint de l'oile et del cresmein sancto baptismate, el seint baptesme, si lor rove entendre. Ço est a dire, li Judeu devoient estrehereditas Christi, mais por ço qu'il ocisent le heirChristumperdirent il l'iretage, et seinte glise, ki des paiens vint, ele le conquist. Coment ? Par ço qu'ele creï et fu baptizee et enointe si cum hom enoint les rois. Et tot cil ki sunt menbre de seinte glise sunt roi, car si cum li roi unt lor maisnies dunt il combatentcontre lor enemis, ensement li boen christien doivent avoir carité, humilité, castee, pacience, discretiun, pieté, misericorde et altres vertuz dunt il doivent guerrïer contre le diable et contre les vices. Et ço est que dist :Intelligite. Entendez, fait il, ço queChristus Filius Dei vos elegit inhereditatem sibi, vos a eslit a son heritage.Erudimini, ço est, soiez ensegné, soïz sage, que vos ne perdez vostre Segnor qui cele digneté vos a doné que vos estes roi, ço estqui iudicatis terram, qui jugiés la terre, ço est qui jugiez et castiez en vos meësmes les terrienes ovres et les carnels volenteiz. Ensement cum alcuns li demandast : Coment pouns ço faire, il respont :
Servez al Segnur en pøür, et esleësciez a lui en cremeur.
SERVITE DOMINO IN TIMORE, ET EXULTATE EI CUM TREMORE.
Servite Domino etc.Serveiz, fait il, nostre Segnor. Et nient guastement, nient orguillosement, maiscum tremore, ot creme, carinitium sapientie est timor Domini.Ço est, li commencemenz de savoir est la creme Deu, ne ja nus hom ne servira bien ne belement ne Deu ne autre segnorage s'il nel crient, ne ja bien ne l'amera s'il nel crient. Mais or fait a noteir que deus manieres sunt de crieme. Li une si estamor virtutis, amors de vertuz ; l'autre estformido pene, crieme de paine. L'une apartient as amis, l'autre as anemis.Amor virtutis, cille crieme ki si a a num, ele dit :Deus, fait ele, estcreator meuski me fist de nient ; il estsalvator meuski me racata des mains del diable et qui me done ço que jo sui rois. Et jo regnerai od lui sanz fin, et jo feroie ço que lui anoieroit ? Non ferai voir. Ceste estfilialis timor procedens ex amore, ço est, crieme del bon fil et del bon sergant, si naist d'amor. L'autreformido pene, ço est crieme de paine, ele dit : Jo me fierai de Deu si ferai ceste moie volenté, cest delit de ma car, cest oppresiun de povre gent, et cel mal et cel autre, et volentiers en feroie plus, mais jo criem enfer. Ceste crieme n'est miefilialis, del fil, maisservilis; del serf et del laron, ki lait l'embler nient por ce que emblers est vilene cose et malvaise mais por ço qu'il crient la hart. Ceste est malvaise et nast de haine, mais l'autre nast d'amor, et por ço siut aprés :Exultate ei cum tremore. Jo di :Servite Domino in timore, mais jo di aprés :Exultate ei cum tremore. Ço est, esjoïssez vos avoec la crieme. Ço est a dire, criemez si que vos en aiez joie. Ço est, criemez le si cum fil, si cum ami.
Pernez enseignement, que ne se corrout li Sire, et vos perissiez de la voie juste.
APPREHENDITE DISCIPLINAM, NEQUANDO IRASCATUR DOMINUS, ET PEREATIS DE VIA IUSTA.
Apprehendite disciplinam etc.Ço est, apprendez bien a vivre, que Deus ne se coruce. Dunc se est correcié Deus cum il nos soffre a acostumer ces menuz pechiez dunt um vient as granz, car ço dist Salemons :Quem diligit Deus castigat. Cui Deus aime il le castie. Ço est a entendre, il le castie des menuz qu'il ne vienge as granz dunt il soit damnez. Ço est qu'il dit :Ne pereatis de via iusta, que vos ne perissez de la juste voie, ço est de la voie de justice qui vos face sals.
Cum s'espenra en petit terme ses mautalenz, beneüré seront tuit cil qui se fient en lui.
CUM EXARSERIT IN BREVI IRA EIUS, BEATI OMNES QUI CONFIDUNT IN EO.
Cum exarserit in brevi etc.En cort terme s'esprent li maltalenz de Deu, car il n'a guaires, certes, entresqu'al jor de juïse que Deus se corrucera. Nient por ço qu'il unques fust correciez, ne ja doie estre, mais quant il fait dunt hom se corroce, dunc semble qu'il soit correciez. En curtterme, dist il, por ço que li mals ne poet unques tant demorer, cum il vient, qu'il ne semble ceaus cui il avient qu'il ne soit trop tost venuz ; et li biens ne seit unques tant haster que ço ne semble ceaus cui il avient qu'il n'ait trop demoré. Et ço est qu'il dist, a curt terme. Ço est al jor dejuïse, que guares ne targera, quant il se corrocera, ço est quant il fera des corociez.Beati omnes qui confidunt in eo. Adunc serunt boneüreus tot cil ki en lui se fient, ceo sunt cil qui avrunt cremufiliale timore et non servili.
Sire, por que sunt il multiplié qui me travaillent ? Mult s'eslievent encontre moi.
DOMINE, QUID MULTIPLICATI SUNT QUI TRIBULANT ME ? MULTI INSURGUNT ADVERSUM ME.
Domine, quid multiplicati sunt etc.De cest psalme est grans questiuns por que il fu tiers, carMiserere mei Deusfu faiz ençois que cist et cist est mis devant celui, si que cil est cinquantismes et cist est tiers. Por que cil qui devant fu faiz ne fu devant mis ? Mais li seint en rendent tel raison.Domine, quid multiplicati suntparole tozde resurrectioneet por ço queresurrectiofu al tiers jor, por ço est il tiers. Et cil est cinquantismes por ço qu'il parolede penitentia. Car il fu costume al tans David que uns riches hom ki avoit ses sers, puis qu'il les avroit tenuz cinquante ans, qu'il les laissoit frans, et eals et tote lor progenie. Et cil ans estoit apelezjubileus, ço estannus remissionis, ans de pardon. Et por ço que David cel psalme fist de son pechié qu'il fist de la mere Salemon, sil mist il cinquantisme, qu'il espera par celui estre quites de sun pechié, si cum li sers est - oit quites qui cinquante ans avoit servi son segnor. Et cist psames, queinses, fu sesjubileus. Li titeles de cest psalme dist : Psalmes David quant il foï de la face Absalon son fil. Ce trovuns lisant en l'estoire,in libro Regum, que Absalon guerrïa assez son peire David et qu'il li voloit tolir son regne. Or li avint issi a un ost qu'il avoit assemblé sor David qu'il passa par desuz un caisne qui avoit numquercus Rogel, si vint li venz si li sozleva ses crins contre munt - car il les avoit molt beaus - si les geta sor une branche del chaisne, si remeist la pendanz et li mule sor que il seoit s'en passa utre. Si vint Joab li conestables son peire si li ficha trois lances parmi lo cors si l'ocist. Absalon ço sone en latinpax patris, la pais del peire, nient por ço qu'il øüst nule pais envers søn peire, mais ses peire l'avoit envers lui, car mult l'ama et mult demena grant doel por sa mort. Ensement Judas li traïtres, il fu Absalon, la pais del peire, par figure, car il portaJhesu Christo, qui ses peires estoit speritalment, la pais en la boche dunt il le baisa. Mais il n'en avoit nient el cuer, car il le guarria et traita avoec les Judeus qu'il li tolsist son regne. Mais ensement cum il et Absalon furent semblant en felunnie, cil de son peire guerrïer et cist de sonSegnor Deu traïr et vendre et livrer as Judeus, ensement ourent il une maniere de male mort, car cil fu penduz al casne Rogel et cist altres, Judas, quant il vit queChristusses maistres par lui fu traïz et livré a mort,abiit, ço dist l'Ewangelie,et laqueo se suspendit. Il ala, ço dist, si se pendi a un laz. Reparez autre titele. Quant il fuï, ço dist, de la face Absalon son fil. Quant fu ço ? Quant Absalon le volt ocire. Et nostre Sire Jhesus s'en fu speritalment de la faceJudequant il li dona la sope en la cene, car ço dist l'Ewangelies :Statim post buccellam introivit Sathanas in cor Jude. Lors, ço dist, aprés le morsel li entraSathanasel cuer. Et dunc s'en fuïChristusli voirs Davida facie Absalon, ço estde Juda, car entre lui et le diable ne poent ensemble manoir. Or esguarduns un grant sacrament et une grande mervelle de Deu.Christussist en sa cene etaccepit panem, si prist del pain, ço dist.Benedixit- il le beneï.Fregit- il le froissa.Dedit discipulis suis- il le dona a ses disciples.Accipite et comedite. Prendez, ço dist, si mangiez.Hoc est corpus meum. Car ço est mes cors.Petrusen manja si fu sauf,Johannes, Andreaset tot li autre en mangerent et furent sauf ; Judas en manja si fu perduz. Et loés, ço dist, avoec le morsel li entra li diables el cors. Cum orible cose ço est, et cum grande cose ço est de nostre Segnor, qu'il tot mangierentensembleunum et verum corpus Dominiet tot furent sauf, et li suls caitis Judas, qui de la mainChristi Filii Dei viviprist cel meïsmecorpus Dominique li autre, si fu perduz. Li autre en pristrentvitamet ilmortem, li autresalutemet ilperpetuam dampnationem. Deus ! cum dure parole a ci. Mais nos devuns savoir que solunc la conscience de l'home li tornecorpus Dominiquant il le prent. S'il a bone conscience et saine et nete, hardiement le poet prendre, car ço dist Deus, qui mentir ne seit :Qui manducat carnem meam et bibit meum sanguinem habet vitam eternam. Mais qui hardiz pechieres est, qui nule hunte n'a de son pechié, ne envers Deu ne envers le secle, ainz est passez parmi les deus manieres de mort dunt dit avuns la desure,delectationem, operationem, si est venuz en la tierce,in usum, u il put toz si cum fistLazarus quatriduanuski quatre jors avoit jut el sepulchre, et n'est en nul porpens d'amender les viez pechiez einz est en aguait et en porchaz qu'il face des noveaus, certes cilsepoet mult doterne cum accipit vitam incurrat in mortem- entros qu'il prent la vie qu'il ne cure en la mort. Aprés dist : Joab ocist Absalon de trois lances. Et Judas fu damnez por ço qu'il pecha en trois persones,inPatrem et Filium et Spiritum Sanctum. Venuns a la letre. David fait cest psalme por ço que Deus le delivra de la main son fil Absalon et de sa gent. Et nostre SireJhesus Christus, li granz David, rent graces a Deu le Peire de ço qu'il le delivra de latraïsum que Judas li fist, et des mains des Judeus, par la resurrectium, si dist si faitement :Domine, quid multiplicati sunt etc. Des Judeus fu mult ki Damnedeu tormenteirent, car il furent tot assemblé encontre lui.Tribulant me, fait il,verbis, par lor paroles, car il dient : Cist hom ne vint unques de Deu ki ne guarde le sabat. Car nostre Sire sanoit les malades et faisoit les autres bones ovres autresi bien par le sabat cum par altre jor. Il recevoit les pecheörs et les pecheriz si mangoit avoec eaus, et li Judeu li distrent :Tu Samaritanus es. Ço est, tu es païns.Et demonium habes. Et tu as le diable el cors.Insurgunt adversum mepar faiz, car collirent les pieres dunt il le voloient lapider et il le menerent sor un haut munt sil voloient jus trebuchier.
Mult dient a men ame : N'est saluz a lui en son Deu.
MULTI DICUNT ANIME MEE ; NON EST SALUS IPSI IN DEO EIUS.
Multi dicunt etc.Il dist qu'il estFilius Dei, maisnon est salus ipsi in Deo eius. Ço est, Deus, dunt il fait sun avoié, n'a cure de lui. Ben le pouns ocire, ja nel delivera de nos mains.
Tu, Sire, ies mes receveres et ma glorie, et eshauçanz mun chief.
TU AUTEM, DOMINE, SUSCEPTOR MEUS ES, GLORIA MEA, ET EXALTANS CAPUT MEUM.
Tu autem, Domine etc. Susceptor meus, ço estmedicus meus, mes mires, qui me guaristra mes plaies que li Judeu me funt es mains et es piez et es costezcrucifigendo et occidendo. Mais ne mepoent greveir, cartu es gloria mea, resuscitando de morte et sepulcro; ki me resuscitas de la mort et del sepulcre me relevas.Et exaltans caput meum, et essauceras mun chiefper honorem ascensionis, par l'onor de l'ascensiun. Car la mostraDeus Pater Deo Filiogrant amor et grant honor quant il le resuscita de mort, quant il le receut es ceus le jor de l'assensiun et envoia ses angeles encontre ki li servirent et porteirent compagnie. La monstra il bien que li Judeu mentirent quant il distrent :Non est salus ipsi in Deo eius. Autrement.Exaltans caput meum. Caputço est li plus hauz menbres del cors et segnefie l'ententiun del cur, car ensement cum li chiés guverne et maine tot le cors, ensement l'ententiuns maintient et conduist tot l'ome et maine u a salut u a perditiun. Or ditDeus Filius ad Deum Patrem: Tu essauceras mun chief, ço est m'ententiun. Car m'ententiuns est que joper crucem et sanguinem meumvoil rechater le munde, et ço exauceras tu car par toi iert ço fait et achevé.
Par ma voiz criai ge al Segnor ; et il me oiï de sun seint munt.
VOCE MEA AD DOMINUM CLAMAVI ; ET EXAUDIVIT ME DE MONTE SANCTO SUO.
Voce mea etc.Que fu ço que Jhesu cria a son Peire ?Pater, serva eos quos dedisti mihi. Ço est, beaus Peire, guarde ceals que tu m'as doné. Et ailleurs :Pater, clarifica Filium tuum. Ço est, Peire, fai conoistre tun Fil. Cist Judeu dient alquantquia bonus sum, ke jo sui bons. Alquant dient :Non est bonus sed seducit turbas. Ço est, n'est pas bons cist hom ainz forvoie la gent.Et exaudivit me etc.Et il m'oï, car il fist bien conoissant que jo ere ses filz. En quoi ? En ço queterremotus factus est magnus, que granz terremote fu quantChristusfu en la croiz, etcenturiodist :Vere Filius Dei erat iste. Voirement, fait il, ço fu li Filz Deu que nos avuns crucefié. Il refist bien conoissant qu'il ere ses Fils quant il celui que li Judeu ocisent et traiterent si vilmentper mortem crucisresuscita si belementper gloriam ressurectionis, et si honora si hautementper honorem ascensionis. De monte sancto suo. Ço est de moi meïsmeChristo Filio eiuski sui munz, sicumdist Ysaias :Erit in novissimis diebus preparatus mons domus Domini in verticem montium. Ço est, es deerrainz jors iert appareillez li mons de la maisun Deu sor le hautece des autres munz. Li monz de la maisum Deu ço estChristussor cui la maisum Deu,ce est seinte glise, est fundee. Cist monz est sor tozaltres monz, car la saintezJhesu Christiest sor la seintee de toz autres sainz, car il estsanctus sanctorum. Et si cum la citez ki est edifiee sor le munt est plus forz encontre ses enemis et plus segure des larons, ensement qui sor nostre Segnor Jhesu Crist metent luresperance, plus en sunt fort en cest siecle et plus honoré et plus segur en l'autre contre les malignes esperites. Jo proiai Deu mun Peire de sun munt, ço est de moi meïsme ki sui ses muns, et il m'oï, car il fist totceque jo voil. U, se vos volez, li munz Deu ço estsancta ecclesiaen cuiChristus Jhesusest herbergiez. De cest munt apela ilDeum Patrem : Pater, pro eis rogo quos dedisti mihi, ut cognoscant te solum Deum et quem misisti Jhesum Christum. Ço est, Peire, jo te proi por ceaus que tu m'as doné, qu'il cognoissentque tu sols es Deus etJhesus Christuski tu envoias.Exaudivit me. Car, le merci Deu, quel que il soient li pecheör de seinte glise, il ne croient ne n'aorent ne mais que un sol Deu,Patrem et Filium et Spiritum Sanctum.
Jo dormi, et sømeilleai ; e relevai, car li Sires receut moi.
EGO DORMIVI, ET SOPORATUS SUM ; ET EXURREXI, QUIA DOMINUSSUSCEPIT ME.
Ego dormivi etc.Bien conosant fistDeus Paterque fui ses Filz. Coment ?Ego dormivi per mortem crucis, et soporatus sumquant jo geüi el sepulcre.Et exurrexi, et jo relevai,in resurrectione mea. Or fait a noter qu'il distexurrexiparex. Il poüst avoir dit :Surrexi- ço est, Jo levai - uResurrexi, jo relevai. Mais vos devez savoir que cele parzex, quant um le met avoec autres parz, segnefieperfectium, si cumexaudivit, exclamavit, extirpavitet mult autres. Ensement ici :exurrexit Dominus quia perfecte surrexit. Il leva apertement et parfitementquia mors illi ultra non dominabitur. Car la morz, ne la premere de char, ne la secunde de l'alme, n'avrunt ja mais sur lui segnerie. Autrement. Il releva parfitement, ço est par grant segnorie,clauso sepulcro, del clos sepulcre. Mais bien pout releveir de mortclauso sepulcroqui en cest vie vintclauso virginis utero. Bien le pout faire, fait il,quia Dominus suscepit me. Ço est,Deus Paterme receut quant il me releva de mort et il me dona cele mervelluse honor de l'assensiun. Et por ço :
Jo ne cremerai nient les milliers del pople qui entor moi vienent. Lieve sus, Sire ; fai me sals, li mens Deus.
NON TIMEBO MILIA POPULI CIRCUNDANTIS ME. EXURGE, DOMINE ; SALVUM ME FAC, DEUS MEUS.
Non timebo milia populi etc. Milia populidist il de ceals qui lui guaterent el sepulcre. Nient por ço qu'il fuissent mil chevalier ki lui guaterent, mais li Judeu furent bien mil et plus ki guatier le firent. Et ço est us de parler que cil fait la cose ki le comande a faire. Si cum li quens de Namur abati Wesz. por ço qu'il comanda que ses chevalier l'abatissent. Ensement li Judeu le guaiterent el sepulcreponentes milites qui custodirent eum. Car il i mistrent les chevaliers, ço dit, quil. guaiterent. U autrement.Non timebo milia populi etc.Ço ditChristus ex parte sancte ecclesie:Non timebo. Ço est,non timere faciam. Jo ferai que li fil de seinte glise qui sunt mi menbre, et jo lor chiefs, jo ferai qu'il ne cremerunt miemilia populi, les milliers de la gent, ne les princes ne les rois avoec. Si cumbeatus Petrus, qui, por une parole d'une garce, renoia Deu, et nient une foiz mais trois, et nient en un an mais en une nuit, et nient en tote le nuit mais einz que li cos cantast. Teil le fist Deus ke por le roi Noirun ne por toz sez princes, ne por toz ceaus de Rome, ne por toz ceaus del païs qui tot furent encontre lui et contre seint Pol, ne se volrent il taisir. Ne sainz Laurens por Diocletien, ne seinz Vincenz por Dacien, ne li autre apostle ne li autre martyr ne cremirent pas ceaus quioccidunt corpus, animam autem non possunt occidere. Si cum distbeatus Gregorius desanctis martyribus : Occidi possunt sed flecti nequeunt. Ocire les puet um, mais veintre nes puet um pas.Exurge Domine etc.Lieve sus, ço est fai aparant, et en moi meïsme que suiFilius tuus per naturam, et en eaus qui suntmenbra mea et filii tui sunt per gratiam, fai toi aparant que tu iesDeus deorum et Dominus dominantium. Ne seoir nient jus en bas, mais esta sus en eaus en haut. Et ne estut Deus mult en haut en Sein Piere, qui distad Eneam, a un contrait ki si avoit a num, ki unques n'avoit mis sun pié a terre :Enea, Dominus te sanet Jhesus Christus. Et cil saut sus si s'en va toz sainz. Tabita fu une proudefemme ki as povres soloit mult beles almosnes faire, si morut. Et vint sains Peres si oï cum li povre le ploroient cui ele soloit bien faire.Thabita, fist il,surge; lieve sus. Ele saut en piez et il le prent par la main si la livre as veves et as povres ki le plorerent. Qu'en diruns de ceaus a cui il parla de sa boche ? Tot la u il aloit par la terre si getoit um les malades encontre lui, et la u l'umbre de son cors adesoit si devenoient tot sain. Voirement en lui estoit Deus mult hautement leveiz.Salvum me fac, Deus meus. Fai me salfper gloriam ressurrectionis. En moi et en aus me salve qui suntmenbra mea, qu'il ne faillientin tempore tribulationis.
Car tu as tot feru ceaus qui encontre moi sunt seinz ochison ; les denz des pecheörs as tu brisié.
QUONIAM TU PERCUSSISTI OMNES ADVERSANTES MIHI SINE CAUSA ; DENTES PECATORUM CONTRIVISTI.
Quoniam tu percussisti omnes etc.Bien sai que tu me salverasresuscitando, par la resurrectiun, et par l'asensiun, que jo serraiad dexteram tuam. Et jo sai bien que tu fras salssanctos et amicosen cest siecle, et que tu lor donrasvitam eternamen l'autre siecle. Coment le sai jo ?Quoniam tu percusisti etc.Granz venjances fist nostre Sire des Judeus quiChristumcrucefierent qui lor toliregnum et sacerdotium; reialme, qu'il n'unt nient de roi, etsacerdotium, qu'il n'unt nient d'evesqué. Etlocumlor toli, lor lieu,Judeam et Jerusalem. Et as tiranz quisanctos martyrestormenteirent fist il mult granz peines et granz ascheres de lor cors, si cum Herode, ki les Innocens tormenta, ki soffri totes les passiuns del siecle ainz qu'il morust.Dentes peccatorum etc. Les dens des pecheörs apela il les ministres et les serganzdes tyranzqui les martyrs nostre Segnor descirerent si cum li leun qui descirent les brebiz. U les denz apele il les evesques u le clegié des paiens et des Sarasinz, ki servoient as ideles et as faus deus, car si cum la meire norist l'enfant, et ço qu'il ne puet mangier ele li mache devant et atorne si qu'il le mangüe et si s'en vit, ensement la clergié doitnorrir le pople des Escritures et des commandemens de la loi. Et l'Escripture, qui est forz a entendre, si cum li pains et les dures viandes que li enfant ne puent mangier, li clerc lur doivent maschier, ço est espondre et entrepeter si que il les poissent entendre. Ces dens brisa Deus, car il en destruist alquantcorporalitersi qu'il les ames geta en infer ; alquant torna a la sue voie sis debrisa de ço qu'il einz avoient esté. Enne fuSaulusdenz de diable, ki guarda les dras de ceaus qui lapiderent sent Estefne ? Et nel brisa Deus, quant il fistde Saulo Paulum, de lupo agnum? La fist Deus del leu agnel. Bien le pout faire carDomini est salus etc.:
Del Segnor est salus ; et sur ten pople est ta beneïzçons.
DOMINI EST SALUS ; ET SUPER POPULUM TUUM BENEDICTIO TUA.
Ço est a dire, li Filz Deu fu si menez et li martyr furent si tormentez, maisDomini est salus; li saluz est Deu por qui il unt tot ço soffert et il les salvera. Et ço est que dit :Et super populum tuum etc. Al jor del juïse quant dira :Venite benedicti Patris mei, - Venez li benoit fil de mun Peire -percipite regnum- prendez le regne -quod vobis paratum est- que vos est aparelliez -ab origine mundi- des le comencement del munde.
Quant jo l'apelai si m'oiï Deus de ma justice, en tribulatiun me essemplas tu.
CUM INVOCAREM EXAUDIVIT ME DEUS IUSTICIE MEE, IN TRIBULATIONE DILATASTI MIHI.
Cum invocarem etc. Li titeles est :In finem psalmus cantici David. Ço est, en la fin psalmes de la cançon David. La fin apele ilChristum, si cum dit li Apostles :Finis legis Christus. Ço est, la fins de la loi estChristus. Il meïsmes reditin Apocalipsi, en un livre ki sainz Johans fait :Ego sum alpha et w, principium et finis. Alphaço est la premire letre del greu si cumade latin etalephde l'hebreu, etwço est la daeraine. Et por ço que nostre Sire Jhesus est comencemenz de totes coses et fins, que a lui achevent tot, por ço se nomma il par celes deus letres si dist : Jo suialpha, fait il, ço estprincipium, comencemenz, etw, ço estfinis. Por ço fins qu'il est ço u nos tot tendunz, por qui nos veilluns et jununs et faisons, et faire devuns, tot ço de bien que nos pouns. Mais quant nos a lui venruns, si seruns a la fin de nostre ententiun, car ultre lui n'ad unques que desirer. A cest fin, ço est a Jhesu Crist, fait David cest psalme. Et cil Davidfilius Jessele fist hystorialment,et cascuns crestiens le doit faire spiritalment. Car David, si cum avuns ja dit, sone en latinmanu fortis, forz par main - cil David fu forz par main -vel visu desiderabilis, u desiderables par veüe. Cil David fu forz par main, ço est avoit forz mains. Car quant il guardoit les brebiz sun peire si venoit sovent li leons et li urs si li tolo sun multon u sa brebiz. Et cil que faisoit ? Braz a braz lutoit a eals sis debrisoit toz si lur tolo sa proie. Desirrables fu il par veüe, ço est desirrables a veoir, car il estoit mult beaus. Ensement par figure chascuns bons crestiens qui forz mains a, ki luite et conbat encontre le diable par bones ovres, par orisuns, il est spiritalment David. Il en getera sa brebiz, ço est sa ame, des mains del leun et de l'ors, ço est del diable, ki pur une felenie est leuns, por l'autre est ors. Et il est desirrables par veüe, car si dist li Ewangelies :Gaudium est angelis Dei super uno peccatore penitentiam agente- Grans joies est as angeles Deu de un peceör ki penitance fait -quam supra nonaginta novem iustis qui non indigent penitentia; plus, ço dist, ki de nonante nof justes ki n'unt mestier de penitence. U, se vos volez,Christus qui est verus David, manu fortis vel visu desiderabilis, si cum nos avuns dit el titele deQuare fremuerunt, il fait cest psalme sin faitcanticum, canticum Deo Patri suo, si dit si faitement :Cum invocarem etc. Deus FiliusapelaDeum Patremen la croiz quant il dist :Hely, hely, lamazabathani. Ço est,Deus meus, pur ke m'as tu laissé ? Idunches l'apela ilin tribulatione. Et ausi cum um li demandast : Ke t'en avint ?Exaudivit me Deus iusticie mee. Si m'oï, fait il, Deus de ma justice. Ço est,Deus Pater meuski me fera justicede cels qui me turmentent en mei meïmeet de ceals qui en mes fedels me turmenterent. Car ensement cum cil ki bien lor fait por mi, a moi meïsme le fait, ensement qui mal lor fait, a moi meïsme le fait. Et n'est pas merveille, car il i a grant proismeté entre le cief et les membres. Nostre Sire Jhesus estcaput ecclesieet tot li feël sunt si membre. Ki mal fait as membres ne fait nient de bien al chief. Si cum il dist meïsmes :Qui vos recipit me recipit- Qui vos reçoit moi reçoit -et qui vos spernit me spernit- et ki vos despist moi despist. Autrement.Deus iusticie mee. Justice ço est droiz, et ço est droiz cil ki sert qu'il ait son loier. Nostre Sire Jhesus serviDeo Patri suocar il fuobediens usque ad mortem. Et n'est dunques droiz qu'il ait son loier ? Qui est ses loiers ? Ço pur que il servi. Ceo summes nos por qui il suffri passion et mort. Por nos apela ilDeum Patrem. Et exaudivit me, fait il. Et ensement cum alcuns li demandast : Ke seis tu qu'il te oïd ? Geol sai bien, fait il. Puis si torne sa parolead Deum Patremsi dist :In tribulatione dilatasti mihi. Tu m'as eslargiees mes voies en ma tribulatiun. Il øüt mult estroites voies cum il fu es mains des Judeus,cum il fu en la croiz cloufichiez, cum il fu el sepulcre clos. Mais Deus li essampla mult, quar il le geta de lor mains si li donacelum et terram, mare et infernum et omnia que in eis sunt. Autrement.Christusavoit estroites voies quant il ne creoit en lui ne mais ke si desciple et un pou de ces Judeus. Mais or les a il mult amples, car il a guainnéin tribulationeque um croit en luia mari usque ad mare, ab oriente usque ad occidentem. Et a ses membres esampla il mult lor voies, car pur une povre roiz ke seins Peeres øüt, li rendi Deus tote Rome et meinte bone maisun par le siecle, et ensement as autres, seinz ço qu'il lor donavitam eternamki mult est ample.
Aies merci de mi et escote ma orisun.
MISERERE MEI ET EXAUDI ORATIONEM MEAM.
Miserere mei etc.Or fait a noter qu'il dist :Exaudivit me Deus- Deus m'ai oï - et puis si dist :Exaudi orationem meam- Escute ma proiere. Puis qu'il dist ke Deus l'ai oï, pur que reproie il ke Deus oie sa proiere ? Mais nos devuns savoir ke dans Jhesus nostre Sire ne nos oblie mie en ses orisuns. Pues queDeus Paterl'a oït pur lui meïsme, reproie il que il l'oie por nos si dist :Exaudi orationem meam etc., ke jo fazpro electis meis qui sunt membra mea.
Fil des homes, cum longement avrez les quers pesans ? Por que amés vos vanitez, et querez mençunge ?
FILII HOMINUM, USQUE QUO GRAVI CORDE ? UT QUID DILIGITIS VANITATEM, ET QUERITIS MENDATIUM ?
Filii hominum etc. Les filz des homes apele il les Judeus et toz les mescreans, si lor demande :Usque quo gravi corde ?Ço est,cumlongement avrez les cuers pesanz, ke vos nes volez lever al voir soleil Jhesu Crist qui ja est levez, qui ja est nez delavirgine Maria ?Ut quid diligitis vanitatem etc. Or se torne il a toz ceaus qui tant entendent a l'amisté del siecle qu'il en oblient Deu et le saluz de lor ames, si dist : Por que amez vos vanitez, ço est por que amez vos celes choses ki vaines sunt, ki transitoires sunt, ki ne puent aidier ne doner saluz ne santé del cors, ne boneürté de l'ame ?Et queritis mendatium. Et por que querez vos la mençonge ? Ço est a dire, cist siecles vos deçoit, car il vos fait entendre qu'il soit bons et beaus et deliteus, mais ço est mençonge. Il n'est mie bons ainz est pleins de malice et de felunnie, ke nus hom ne se poet en altre fïer, en tant ke li Prophetes meïsmes en dist :Maledictus homo qui confidit in homine. Maudiz soit li hom, fait il, qui fie en home. Il n'est pas beaus, car il n'i a unques si bele flør ki ne porrisse, si beal cendal ne deveinge femers, si bealsegnor ne si bele dame ne devienge charigne. N'i a grant delit ke ne tort a anui,et la u unques est plus granz la joie, la siut aprés li deus plus granz.
Et sachiez que mervellos ad li Sire fait sun saint ; li Sire me escultera quant jo crierai a lui.
ET SCITOTE QUONIAM MIRIFICAVIT DOMINUS SANCTUM SUUM ; DOMINUS EXAUDIET ME CUM CLAMAVERO AD EUM.
Et scitote quoniam mirificavit etc. De cestetfunt li seint questiun pur que li Prophetes i mistet. Il peüst bien avoir dit :Scitote, sanzet, si seroit la parole plus plaine et mielz entendable. Alquant volent dire ke ço est icidiapsalmasi recomence ci raisunz, et por ço n'apartient nient cisteta ço qu'il a la dessore, car quant alcuns comence sa raisun il ne la comence mie paret, neetn'i siet preu. Car si jo venoie devant le conte de Flandres et jo disoie : Et vostre fille vos mande saluz, n'averoie ne bien ne beel dit, mais ensi : Vostre fille vos mande saluz. Car nule raisuns ne comence bien paret. Mais nos devuns savoir kediapsalmaest reposeie, ke hom se reposoit quant David faisoit les psalmes canter. Et cel repos, cele silence, apeloit umdiapsalma. Si volent dire li seint ke, endementres ke li autre se taisoient defors des boches,Spiritus Sanctuscantoit dedenz el cuer David. Et a ço qu'il oï dedenz si respondi il si dist :Et scitote. Altresi comence Jhezechiel li Prophetes sun livre :Et factum est. Il n'avoit encore nes un mot dit, pois si distet. Mervelles fist Deus, ço estDeus Pater, sanctum suum Christum Filium suum, quant il le releva de mort, quant il l'eshauçasuper celos, super angelos et archangelos, quant il le sistad dexteram suam. Dominus exaudiet me etc. Ço distApostolus Paulus de Christo : Exauditus est pro sua reverentia. Deus l'oï, ço dist, por ço qu'il fu honorables. Il m'oï dunchesin passione mea, et il m'ora toz jors en mes feels qui suntmembra mea.
Corrucez vos, et ne voillez pechir ; ço que vos dites en vos quers, et en vos liz repentés.
IRASCIMINI, ET NOLITE PECARE ; QUE DICITIS IN CORDIBUS VESTRIS, ET IN CUBILIBUS VESTRIS COMPUNGIMINI.
Irascimini etc. Ço est, penitence faites des viez pechiez.Et nolite peccare. Ço est, guardez vos des noveaus. Car corocier se doit li pechieres a lui meïsme, et repentir et dampner les males ovres par confessiun et par penitence.Que dicitis in cordibus vestris etc. Ço est a dire,que dicitis ore, dicite in cordibus vestris. Ço que vos dites par boche, dites en vos cuers. Car il sunt mult qui mult blasment les pechiez par boche, si cume desirrer autrui terres, altruiavoirs, altrui femmes, quis desirent en lur cuers. De ceals dist Deus :Populus hic labiis me honorat, cor autem eorum longe est a me. Ço est, cist poples me honore par ses levres, mais ses cuers est mult loinz de moi.Et in cubilibus vestris compungimini. Ço est qu'il ditin Ewangelio : Cum oraveris intra in cubiculum. Cum tu oreras, entre en ta chambreet clauso hostio ora Patrem tuum, et a clos uis ore ten Pere. Ne volt pas Deus ke un face novele ne noise de sa penitence ne de ses almosnes, mais priveement. Et ço estin cubilibus vestris, en vos liz et en vos cambres vos repentez, ço est priveement.
Sacrifiez sacrifice de justice, et esperez el Segnur. Mult dient : Ki nos mostre biens ?
SACRIFICATE SACRIFICIUM IUSTICIE, ET SPERATE IN DOMINO. MULTI DICUNT : QUIS OSTENDIT NOBIS BONA ?
Sacrificate etc.Justice ço est droiz. Qui droitfait, il fait a Deu sacrefice de justice. Et n'est ço droiz et justice ke se Deus nos aime, ke nos amuns lui ? Et se il mult a fait por nos, ke nos seveaus nun un pou faisuns por lui ? Certes, quanque nos porruns por lui faire seroit mult petit envers ço qu'il a fait por nos.Et sperate in Domino etc.Ço est a dire, faites ço de bien ke vos poez et aiez esperance en Deu, ke cil ki fist les granz bontés por vos recevera les vos petis servises se vos en rendera sun grant gueredun.Multi dicunt etc.De ceaus est asés ki ço pensent en lor cuers, certes et dient par boche quant um les castie et um lor preeche de la glorie de Paradis, u des paines d'infer, u de la resurrectiun des morz : Voire, voir, funt il, ki seit ço ? Qui en vint ? Jo prenderai ci ço ke porrai avoir, car a cel siecle ne m'atent jo nient.
Ensegniee est sur nos la lumiere de ten vult, Sire. Tu as doné leëce en mun cuer.
SIGNATUM EST SUPER NOS LUMEN VULTUS TUI, DOMINE. DEDISTI LETICIAM IN CORDE MEO.
Signatum est super nos etc.Or dit li Prophetes : Il dient lor folie et lor mescreance, il suntbestialeski ne croient se ço nun qu'il voient, maissuper nos, ço est sor moi et sor les autres qui bien s'entendent,signatum est super nos lumen vultus, ço estFilius Dei Christus qui illuminat omnem hominem venientem in hunc mundum. Il est lumiere ki ralume chascun home qui vient en cest mund.Signatumço dist ensaielé. Li lumiere del vult Deu est ensaielee sur nosquia verbum caro factum est et habitavit in nobis. Verbum, ço estFilius Dei, factum est caro, ço estnatus est de virgine. Il est lumiere del vult Deu, car il nos ralume a Deu conostre, car tot autresi cum um conoistl'umme par sen vult, ensement conoissuns nosPatrem per Filium, ço ke en ceste vie poet um conoistre, et en l'autre conoistruns parfitement. Por ço est il apelezlumen, il est apelezimago Patris, imagedel Peire,quia qualis Pater talis Filius. Autrement.Lumen vultusapele ilrationem, raisun, car ço est la samblance dunt l'Escriture dit :Fecit Deus hominem ad imaginem et similitudinem suam. Ço est, Deus fist home a la sue imagine et a sue semblance, car par raisun conoissuns nos Deu, conoissuns nos bien et mal.Dedisti leticiam etc. Cil fol dient :Quis ostendit nobis bona ? Jhesus Christusnostre Sire qui estlumen vultus tui, il vint en tere, et par lui meïsme, par ses apostles, par les precheörs de sainte glise, nus aprent il et castoie, et il dient :Quis ostendit nobis bona ?Mais tu m'as doné grant leëce, nient d'avoir terrien ki ne pot aidier al grant beson, maisin corde meo, en mun cuer ; nient de cele richose ki nos ment, mais de ço kelumen vultus tuinos menraad varas divitias, as voires ricoises ki ne mentent mie.
Del fruit de lor forment, de lor vin,et de lor oile, sunt il multiplié.
A FRUCTU FRUMENTI, VINI, ET OLEI SUI, MULTIPLICATI SUNT.
A fructu frumenti etc.Cil dient :Quis ostendit nobis bona, et ne querent mievera bona. Por quoi ? Car il sunt muteplié ; il ne querent mieunum bonum et verumainz sunt si muteplié en lor vanitez qu'il querentmulta bona, ço suntterrena bonaki ne sunt miebonaainz suntmendatium. Et dunt lor vient ço ?A fructu frumenti etc. Ço est a dire, il quierenttemporalia bonasis unt,frumentum, vinum et oleum, et par çomultiplicati sunt. Il sunt muteplié, ço est il sunt mené en tantes voies et en tantes cures qu'il oblientDeum et verum frumentumdunt li Ewangelies dit :Nisi granum frumenti cadens in terra mortuum fuerit, ipsum solum manet. Ço est, se li grains de froment ki en terre chïet n'est morz, il remaint sols. Ço est a dire, s'il ne gist en terre, s'il n'a les pluies et les nois et les geleies quil funt crever et germer et morir le viez grein, n'en surdera ja ne herbe ne spis ne grains. Nostre SireJhesus Christusfu li grains de forment keDeus Patersema en terre. Il out les pluis et les venz et les autres tempez ke li Judeu li fisent, et tant ke a mort le meneirent. Mais ke fist nostre grains de forment ?Resurrexit a mortuis. Il releva, il crut tant qu'il a belement emplies les grangesDei Patris, et celes del ciel et celes de seinte glise. Et ço fait a noter qu'il ne dist mie simplementfrumenti, vini et olei, ainz mistsuiavoec. Quenses, lur furmenz, lur vins, lur olies ; lur est. Il estsui sed non Dei, ço est a dire, Deus n'a nient al lur ne il n'unt nient al Deu.
En pais en ço meïsme dormirai, et reposerai.
IN PACE IN IDIPSUM DORMIAM, ET REQUIESCAM.
In pace in idipsum etc.Li autre aimentvanitatemet quierentmendatium, mais jo, faitChristus, et cil qui estmenbrum Christi, jo quier le bien qui est verais biens ; nient qui me ment, ki trespasse, ki faut, mais celui ki estain idipsum, ço est qui parmaint tot jors en ço qu'il est. Et en celuidormiam et requiescam, ço est en celui manrai, et en celui finerai, et en celui reposerai, car cil reposerunt tuit ki cel bien avrunt.
Car tu, Sire, singuleirment m'as misenesperance.
QUONIAM TU, DOMINE, SINGULARITER IN SPE CONSTITUISTI ME.
Quoniam tu, Domine, singulariter etc.Bien sai ke jo averasummum bonum, cel soverain bien ki ne faut, cartu, Domine, ço esttu, Deus Pater, in spe constituisti me. De ço ai jo sperance que jo averai cel grant bien de Paradis, ke tu me donas poësté de morir si cum jo voil et de relever quant jo voil et de munter es ciaus, car d'un bien spoire um l'autre. Ceo repoet dire cascuns feëls en seinte glisead Deum Patrem : In spe constituisti me. Tu m'as mis en esperance de ço que tu resuscitasJhesum Christum qui est caput nostrum, ke tu l'as misad dexteram tuam. De ce ai jo esperance ke la u il est ki est mes chiés, ke jo sivrai aprés ki sui ses menbres, et çosingulariter etc., car jo ne sui pas de ceaus ki sunt multepliéin amore seculi, en l'amur del siecle.
Mes paroles recief en tes orelles, Sire ; entent ma clamur.
VERBA MEA AURIBUS PERCIPE, DOMINE ; INTELLIGE CLAMOREM MEUM.
Verba mea etc.Cist titeles dit :Pro ea que hereditatem consequitur. Ço est, por celui ki sun hiretage conquiert. Li Prophetes fait ci venir seinte glise en figure et en semblance d'une dame ki sun hiretageait perdu, si vient devant Deu si se desraisne altresi cum devant un roi, si se desraisne mult sagement et mult cortoisement, si dist ensi faitement :Verba mea etc.Beals Sire, fait ele, oëz mes paroles si me rendezvitam eternamki mes hiretages est. Jo en sui eslongiee par mesfait de mes parenz, mais jo n'i ai culpes, et ço qu'il mesfirent jo l'ai mult comparé et volroie ore mult volentiers a mun droit venir. Et faita noter cum raisnablement et cum mesurablement ele parole. Et par ço nos aprent ele, quant nos voluns recovrer u envers Deu, u envers le seignorage terrien, ke nos raysun et mesure disuns.Verba mea percipe, clamorem intellige, voci intende. Deus, cum sagement ceste dame dit sa raysun. Ele i met trois choses, car ele set bien ke en Deu a trois persones. Pur ço part ele sa orisun en trois si dit :Domine, fait ele aDeum Patrem, percipe verba mea. Rex meus, fait elead Dei Filium, clamorem meum intellige. Deus meus, fait elead Spiritum Sanctum, intende voci orationis mee. Et quant ele a sa raysun partie, et ele a la Trinité partie et deviseie, oëz cum sagement ela remet emsemble :Quoniam ad te orabo, Domine. Dex ! cum clere foi, Dex ! cum sainte et cum saine creance. Quant el a divisees les trois personesin Patrem et Filium et Spiritum Sanctum, si dist :Quoniam ad te, et nientad vos. Trois divise et a un sole parole, car ele set bien kePater et Filius et Spiritus Sanctusest uns sols Deus, pur ço dist ilad te. Et ne fait mie a oblier ke ele part sa orisun en trois,ad Patrem et Filium et Spiritum Sanctum. Quant ele fait orisunad Patremcroit ele bien kePater est Deus. Quant ele faitad Filiumcroit ele bien keFilius est Deus. Quant ele la faitad Spiritum Sanctumcroit ele bien keSpiritus Sanctus est Deus. Et pois, quant ele a mustré sa creance, qu'ele croittrinitatem personarumet diviseement croit quePater est Deus, Filius est Deus, Spiritus Sanctus est Deus, il en ostetrinitatem deorummult sagement si retient mult salvablementtrinitatem personarumsis ramainein unitatem substantie, ço estin unum Deum. Car s'ele creïst qu'il fussent troi deu, ele ne disist mie :Quoniam ad te orabo, Domine, ainz oüst dit :Quoniam ad vos orabo, domini. Or esguarduns qu'ele dist.Verba percipe. Mult sunt ki untverba orationis, les paroles de orisun, qui n'unt mieclamorem. Clamorço est criz, noise, et si entent un en sainte glise et mal et bienper clamorem. Mal si cum la :Clamor Sodomorum venit ad me. Ço est, jo ai oï le criz des Sodomites, de cele malvaise genz, ço dist Deus ; le cri apele il la male vie. Bien, si cum il distad Moysen : Quid clamas tota die ad me ?Que cries tu, bons hom, a moi tote jor ? Et il ne sonoit mot, mais li cuers i crioit durement.Verba orationisvienent de la buche, maisclamorvientde corde, u de bien u de mal.
Entent a la voiz de ma orisun, mes rois et mes Deus.
INTENDE VOCI ORATIONIS MEE, REX MEUS ET DEUS MEUS.
Intende voci orationis mee etc.Voiz est proprement de raisnable beste, si cum home u angele. Cil orisuns a voiz dunt la bone vie va devant. De ceste voiz dist nostreSire :Si manseritis in me, se vos manez en moi,et verba mea in vobis manserint, et mes paroles mainenten vos,quodcumque volueritis petetis, ço que vos volez proierez,et fiet vobis, si vos iert fait.
Car a toi proierai jo, Sire, par matin oras tu ma voiz.
QUONIAM AD TE ORABO, DOMINE, MANE EXAUDIES VOCEM MEAM.
Quoniam ad te orabo, Domine etc.Sire, escolte moi et fai ço que je te prie, car je ne finera ja de proier se m'avras fait ço que jo voil. Un altretel femme fumulier chananea, qui tant ala hucant et criant aprés nostre Seignor ke li apostre en furent anoié.Domine, firent il,dimitte eam quia clamat post nos. Sire, firent il, laisiez l'aler que va ele ci criant aprés nos. Et nostre Sire dist :O mulier, magna est fides tua, fit il - granz est la tue foiz -fiat tibi sicut petisti- ço que tu as proié ço soit. Altresi dist ceste :Ad te orabo, Domine, mane exaudies etc. Maneço est puis que li oscurtez de mes pechiez iert passee, qui noire est si cumme nuit, ke jo l'avrai ostez desur moi par confessiun, par penitence, par compunctiun, et li matins de la tue grace claristra sur moi. Dunques orras tu ma voiz.
Par matin esterai jo devant toi, et jo verrai que tu es Deus qui ne voels nient de felenie.
MANE ASTABO TIBI, ET VIDEBO QUONIAM NON DEUS VOLENS INIQUITATEM TU ES.
Mane astabo tibi etc.Alsi cum alcuns desist : Por quoi venras tu matin ? Par Deu, fait ele, por ço qu'il ne me rendra nient de mun hiretage devant le matin. Mais dunques estrai jo droite devant lui, n'iere mie acliné ne embrunché vers tere, ne vers les cueris de la char. Et ço est que dist :Astabo. Et videbo quoniam non es Deus etc.Et dunques, ço est par matin, quant jo ne serai mie oscure de la noirté de mes pechiez. U par matin, se volez, en l'autre siecle, quant li voirs solealzChristusluirain maiestate sua. Dunc verrai, ço est dunc conoistrai jo bien, que tu n'aimes mie felenie, car se tu amasses felunie, dunc verroie jo des feluns en ta maisun, mais n'i avra nes un.
Ne ne manra aprés te malignes, ne ne parmanrunt li torcener devanttes oilz.
NEQUE HABITABIT IUXTA TE MALIGNUS, NEQUE PERMANEBUNT INIUSTI ANTE OCULOS TUOS.
Neque habitabit etc. Malignusço est li diables u alcuns de ses membres. Cist ne manront mie delez toi, et por ço ne me rendras tu nient de mun hiretage tant cum il avra nient de felenie en moi, car Paradis est si sainte chose et si nete ke, se nostre Sire voloit metreun pecheör, nel porroit li lus retenir. Et ço est que dit :Neque permanebunt etc.N'i parmanrunt mie, ço dit. Il i vienrent mais n'i parmanrunt nient. Il venrent al jor del juïsead dampnationem non ad salvationem; tost s'en irunt, tost orrunt le mal mot :Ite maledicti in ignem eternum. U, se vos volez,nequepermanebunt iniusti, ço sunt cil qui n'unt mie laissé encore le noir de lor pechiez. Cil ne parmainent mieante oculos tuos.
Tu hais tuz cels ki funt felunie ; tu destruiras tuz cels ki dient mençunge.
ODISTI OMNES QUI OPERANTUR INIQUITATEM ; PERDES OMNES QUI LOCUNTUR MENDATIUM.
Odisti omnes qui operantur etc.Ceo provequod non habitabit malignus neque permanebunt iniusti, car tu hez, fait ele, toz ceals qui funt felunie.Perdes omnes qui loquuntur etc. Deus est veritas, mendatium est contrarium veritati. Il i a guerre entre verté et mençunge, et Deus qui vertez est destruira toz ceals qui la mençunge parolent. Mais or fait a noter que dous manieres sunt de mençunges ki n'unt mie grantment de pechié, et nepurquant se ne sunt mie de tot en tot senz pechié. Quant li hom ment par sun geu, si que cil a cui il parole entent bien qu'il nel dit mie par mal ne por deçoivre, ci n'a gaires de pechiét ; et sin i a tote voies, car nes des oisuses paroles nos estovra raisun randre. L'altre que li hom mentporbien : si cum d'une espeie, se um la vos avoit comandee a guarder et vos desissez par voir que vos celui la rendriez qui comandee la vos avroit quel ore qu'il volroit, si avenist entrøs qu'il perdist sun sens et il venist a vos por s'espeie, et vos ne li donessez mie qu'il n'ocesist u søi meïsme u altrui, n'avriez mie grant pechié de tel mençunge. Seinz Augustins met cest exemple de l'espeie si dist :Nec peccatum dicendum est ubi duplex cor non est- la u li cuers nen est dubles, la n'a nient de pechié. Que se vos me dites une chose, et li cuers et la boche ne se dublent mie, mais ço que la buche dit li cuers quide que voir soit, encore ne soit ço mie voirs, nel doit tenir pur mençunge ne pur pechié. Car quant cil vos comanda s'espeie, ne vos ço ne quidastes qu'il deüst forsener poreoc venir, ne vos pur el ne le retenez se por ce nun qu'il ne face homecide, n'i avez nul pechié. Et neporquant sainz Augustins n'ose mie dire queobstetrices Egyptiorumsoient salves, por ço qu'eles mentirent.Obstetricesceo sunt les balles qui les enfanz reçoivent quant il naissent. Celes furent en Egypte si vint li rois Pharaon si lor comanda ke par tote sa terre, la u li fil Israhel seroient, qu'eles fussent avoec lor femes quant eles devroent avoir enfanz si ocesissent les masles et les femeles laissassent. Eles furent merciables sin orentpitié, sin lasserent vivre et Moysen et des autres assez, tant qu'eles furent acuseies al roi. Si vint li rois sis volt ocire, et eles li mentirent si distrent que les femmes des Hebreus, ço furent li fil Israël, qu'eles estoient si voiseuses qu'eles avoient lor enfanz einz qu'eles i puïssent aproimer. Ceste mençunge distrent eles por pitié, et neporquant, tant est haute cose et digne vertez que li seint n'osent mie dire qu'eles soient salves por ceo qu'elesavoient duble ententium, que li cuers savoit bien que la buche mentoit.
Le home de sanc et le boiseör degetera li Sire. Mais geo en multitudine de ta misericorde.
VIRUM SANGUINUM ET DOLOSUM ABHOMINABITUR DOMINUS. EGO AUTEM, IN MULTITUDINE MISERICORDIE TUE.
Virum sanguinum et dolosum etc.Metezvirum sanguinumavoec ceals quioperantur iniquitatem. Metezdolosumavoec ceals quilocuntur mendatium. Cardolusço est quant li hom fait une cose et feint altre, si cum li oiselerres qui espart le blé por prendre les oseaus ; il faint qu'il les voille paistre sis ocit. Mais tot ceaus quioperantur iniquitatem, quiloquuntur mendatium, qui seruntviri sanguinum, qui seruntdolosi, trestot ceausabhominabitur Dominus. Abhominariço est abhomers ; si cum del malade quant um li offre ço qu'il ne poet si li engrosse li cuers si qu'il envunche. Si saveros sunt cil al cuer nostre Segnor quioperantur iniquitatem, quiloquuntur mendatium, quod abhominatur eos, qu'il envunchera. Autrement dit umabhominari; ço estexhereditare, desiriter, mal ça mal la. S'il sunt Deu encontre cuer, il les bothera hors, et s'il les desirite, il les botera hors si perdrunt l'iretage. Et tu que feras, bone femme, ki requiers l'iretage ? E nun Deu, fait ele,introibo in domum tuam. Jo enterai en mun hiretage,in domum tuam, car ço est mes hiretages. Et qu'en dunras tu ? Ço est granz cose tes heritages. Si m'aï Deus, fait ele, ço est munt !Grandia posco quidem sed tu dare grandia nosti. Geo requier grant cose, mais de grant barun grant don. Et tu le me dunrasin multitudine misericordie tue, en la multitudineangelorum et archangelorum, in multitudine omnium electorum tuorum, de tote ta cort quisalvati sunt misericordia tua et non ex operibus que fecimus nos. Devant toz ceals :
Jo enterrai en ta maisum ; jo aoreai a tun seint temple en ta crieme.
INTROIBO IN DOMUM TUAM ; ADORABO AD TEMPLUM SANCTUM TUUM IN TIMORE TUO.
Introibo in domum tuamqui mes hiretages est. Sage estceste dame, devant aives volt estre saisie de sun droit.Adorabo ad templum sanctum tuum etc.Or fait a esguardeir de l'ordene de ces paroles. Ele ditintroiboet puisadorabo. Ele deüst a premiers avoir ditadoraboet puisintroibo, caradorareest de ceals quitendunt ad perfectionem, nient de ceals qui suntin perfectione. Car pur ceo aore um Deu que um volt aprés l'aoreir entreir en la maisun Deu, et pur ço achate um le mantel que um le volt user, mais pur ço ne l'us um mie que um le volt acater ; li acathers va devant et li users vient aprés. Mais ço est us de parleir ;a la fiee met um devant ço ki siut aprés. Si cum um dist : Alums mangier, alums, donez de l'eve.«Donez de l'ewe»va devant par raisun et li mangiers vient aprés, car por ço leve um que um volt mangier, mais por ço ne mangeüe um mie que um voille laver. Mais um met sovent devant ço que um desire plus, si cum ceste dame fait. Ele desire sum hiretage, por ço le met ele devant.Ubi amor, ibi oculus. U l'amurs est, la turne li oilz.Ubi dolor, ibi manus. U la dolurs est, la va la mains.In timore tuo. Ceo apert bien qu'ele remua sa parole, car puis que ele iert entreie ne cremera ele mie. Mais por ceo crient um que um i volt entreir en la maisum Deu. En la maisum Deu estperfecta caritaset cele carités que Deus est. Et qu'en dit li Apostles ?Timor non est in caritate- ceo est, creme n'est mie en carité -sed perfecta caritas foras mittit timorem- mais la parfaite caritez met hors la creme. Mais neporquant ço est une dolce crime qui estfilialis, non servilis. Et pot cel estre de cest, dist ele, car ceste est compaigne de carité et crient por amor et por dolceur, nient por la hart si cum li lerres, ne por le bastun si cum li mals sers.
Sire, maine moi en ta justice ; por mes enemis adrece en tun esguardement ma voie.
DOMINE, DEDUC ME IN IUSTICIA TUA ; PROPTER INIMICOS MEOS DIRIGE IN CONSPECTU TUO VIAM MEAM.
Domine, deduc me in iusticia tua etc.Mult a ci sage dame. Ele seit bien qu'ele a mult des enemis, de ceo qu'ele requiert sun hiretage, et que la voie est grieve.Arta est enim via que ducit ad vitam. Ceo distChristus in Evangelio: Estroite est la voie ki maine a vie -et pauci gradiuntur per eam- et pøu de gent la vunt. Et sainz Grigores dist :Maligni spiritus quasi quidam latrunculi iter nostrum obsident. Li maligne esperite assi cum laruncel guaitent nostre voie. Et por ço rove ceste nostre dame conduit, qu'ele ne soit destorbee de ses enemis, car plus tormentent li maligne esperite, et plus aguaitent il, un sol bon home, et plus sunt lié quant le poent faire enchaïr, qu'il ne fuissent de cent altres. Si cum nos trovuns lisant de saint Philebert. Il fu abés de grant abstinence, si liavint une fiee qu'il manja nient trop, mais plus qu'il ne soloit. La nuit cum il gisoit en sum lit si vint li diabes qui le prodome avoit guaité si li comença le ventre a tastunneir et a ferir sus de sa palme et a dire :Modo hic bene, modo hic bene. Or a ci bien, dist il, or a ci bien. Por ço crient ceste dame si proie Deu qu'il la maint en sa justice, por ses enemis.Dirige in conspectu tuo etc. Ci mostre ele apertement qu'ele ne vient encore mie a perfectiun, mais en la voie est. Mais ço n'est mie voie ke um voistpassibus pedum, par les pas des piez, mais par desirrer del cuer.In conspectu tuo, ço dit, nientin conspectu inimicorum meorum, diabolorum vel falsorum christianorum, ki sunt mi enemi et qui mult me turmentent par lur males vies,in se male vivendo et alios prave docendo(mal vivent en soi meïsme et mal enseignent les altres), tels cum fuArrius, Sabellius, Nestorius et Eutices, qu'il mal vesquirent et mal sentirent et mal enseignierent les autres. De lor voies, ço est de lor doctrines, me guarde, car ne vunt miedroit vers mum hiretage.
Car nient n'est en lor buche vertez ; lor cuers est vains.
QUONIAM NON EST IN ORE EORUM VERITAS ; COR EORUM VANUM EST.
Quoniam non est in ore eorum etc. Veritas, ço est Deus,non est in ore eorum, carveritas et falsitasne poent mie ensemble manoir, car il sunt fals et lor doctrine false. Arrius disoit ço qu'il creoit bien ke trois persones estoentPater et Filius et Spiritus Sanctus, maisPater, ço dist, fu a premiers et puisFiliuset puisSpiritus Sanctus, si voloit mesurerdivinam generationem, la Deu generatiun, aprés la generatiun des hommes, car en la generatiun des hommes est li peires einz nez et li filz mains nez. Cestui destruitbeatus Athanasius episcopusqui dist :In hac trinitate nichil prius aut posterius, nichil maius ac minus. En ceste trinité, fait il, n'a nule cose premeraine, nule deeraine, nule plus grande, nule plus petite. Sabellius dist : Tu diz mal, fait il, tu croiz en trois persones. Il n'est mais une sole persone, et quant ele volt estPater, et quant ele veolt estFilius, et quant ele volt estSpiritus Sanctus. Cestui destruitbeatus Athanasiusen cel vers :Alia est enim persona Patris, alia Fiiii, alia Spiritus Sancti. Altre, fait il, est la persone del Peire, altre del Fil, altre del Saint Esperit. Lor heresie destruit del toutbeatus AthanasiusenQuicunque vult, etbeatus Jheronimus, beatus Augustinus, beatus Ambrosiuset li autre maistre. Encontre si faiz laruns proie sainte glise si dit :Dirige in conspectu tuo viam meam. Quoniam non est in ore eorum veritas, cor eorum vanum est. Coment porroit estre vertez en lor buche quant ele n'est el cuer ?
Sepulchres ovrez est li gargate de eals ; de lor langues faisoient il boisusement, juge eaus, Deus.
SEPULCRUM PATENS EST GUTTUR EORUM ; LINGUIS SUIS DOLOSE AGEBANT, IUDICA ILLOS, DEUS.
Sepulchrum patens est etc.Lor gule est toz jors baee por deçoivre ceaus qu'il poent, et lur gule est sepulchres, car cil qu'il poent a eals atraire, et par lur male doctrine et par lor mal exemple, il est morz perpetuelment si cum cil qui ruez est el sepulchre. Et fait a noter qu'il ne dist mie simplementsepulcrummaispatenz. Car cil altre sepulcre, quant uns morz u dui sunt enz mis, sis clot um par desore, mais cist sunt toz jors baé, toz jors ovrent, toz jors aparellent a englutir et a torner hors de la voi Deu toz ceaus qu'il poent. Et de ce semblent il lor maistre le diable, dunt Job dist :Absorbebit mare et non mirabitur. Ço est, il englutira la mer si s'en merveilera nient. Le mer apele il les pecheurs qui plungé sunt et noié en la parfundece de lor pechiez, ki si s'en tuoillent toz jors de l'un en l'autre qu'il ne poent resurdre. Ceaus englute li diables et gete en sun cors, et nen s'en merveille pas, ço dit, car il passent ultre legerement, car il n'i a unques nule bone almosne, nule bone ovre quis retienge, ne nule proiere de saint ne de sainte qu'il aient servi.Et habet fidutiam quod influat Jordanis in os eius. Ceo est, et il a fiance que li fluns Jordain li doi curre en la buche. Les pecheörs englute il legerement, et ço quel mervelle est, quant il les seinz nostre Segnor et les soens amis cuide en sa buche prendre ?Jordanissonedescensus, descendemenz. Qui descent cil s'abaisse, et signefie les sainz et les bons fils et les bones filles de sainte glise, qui descendent si s'abaissent devant Deu par humilité et par penitence.Et ceaus meïsmes aguate li diables et a fiance qu'il li doient curre en la buche, si cum de saint Martin. En l'ore qu'il devoit morir si vit les angeles qui por lui estoient venu, si se reguarde si voit le diable d'altre part esteir et guatier cel ame.Quid hic astas, fist il,cruenta bestia ?- Qu'estas tu ci, male beste ? -Nichil in me reperies, - En moi ne troveras tu nient, -sed sinus Abrahe me recipiet- mais li escurz Abraham me recoldra.Linguis suis dolose agebant. Mult les crient ceste bone dame ses adversaires, ki destorbeir la volent de sun heritage. Et ele a droit, car altresi grant paine cumveri predicatoresunt mise por convertir sainte glise a Deu etad veram fidem, altresi grant mistrent li herite etpseudoprophete, li faus prophete, de li destorneir. Mais, la merci Deu, tant unt fait li bon campiun nostre Segnor que nos en avuns bele pais. Encore soient alquant qui mescroient en lor cuers, si cum cist que nos apeluns rewardens et pifles, ne l'osent apertement gehir ne a nul proudome, mais par ces angles et a cele fole gent. De ceals distSpiritus Sanctus inCanticis Canticorum : Capite nobis vulpes parvulas que demoliuntur vineas. Prendez nos, ço dist, ces petiz vulpilloz qui desroient nos vignes, ço sunt cil petit herite, cil pifle, ki n'osent mie a ces sages homes parleir, mais ceste simple gent deçoivent.Iudica illos, Deus. El en rove Deu faire justice, nient por ço que bel li soit, ne qu'ele desire la perditiun de ses enemis, mais ço est prophetie. Il le prophetize devant que ensi lor avenra.
Dechaïr puissent il de lor pensees ; solunc le multitudine de lor felenies but les fors, car il te unt corocié, Sire.
DECIDANT A COGITATIONIBUS SUIS ; SECUNDUM MULTITUDINEM IMPIETATUM EORUM EXPELLE EOS, QUONIAM IRRITAVERUNT TE, DOMINE.
Decidant a cogitationibus etc.Dunc chïent li caitif jus de lor pensés cum il vienent es tormenz d'infer et il voient que lor richoises ne lor beautez ne lor hautece qu'il unt øü el siecle ne lor poet aidier. Elas ! de cum haut caï cil chaitis riches home dunt li Ewangiles dit :Dives ille guttam aque petiit qui micas panis Lazaro negavit. Cil riches home, fait il, proia une gute d'ewe a refroidir sa langue, qui ne volt a Lazarun doneir une mie de sun pain.Secundum multitudinem etc.Bote les hors, fait ele, ço estexpelle eos. Nel desire pas qu'il avienge, ne ne s'en fait lee, einz voit par l'esperite de prophetie que ensi avenra si prophetize devant en guise de proiere ço qu'ele bien seit que ne poet remanoir, si dit : Il puissent jus chaïr, por ço que est a dire :Il charrunt jus.Et : Bute les hors, por ço k'est a dire :Tu les boteras hors quant tu diras :Ite maledicti in ignem eternum. Un altresi faite proiere faisuns enPater noster : Dimitte nobis debita nostra sicut et nos dimittimus debitoribus nostris. Pardone nos nos detes, ço sunt noz pechiés, si cum nos pardonuns a nos deteurs, ço est a ceaus qui envers nosmesfunt.Pardune nos, ceo est : Tu nus pardurras, kar mielz nus cuvent ke Deus facet a nus ke nus ne fesum a cels ki envers nusmesprendent.Quoniam irritaverunt te, Domine.Ço dist ele porque il serunt hors buté : Por ço qu'il te unt corucié, Sire.Jheronimusdist altrement :Quoniam inamaricaverunt te, Domine. Ço est, por ço les buteras tu hors qu'il te unt fait ameir. Deus est mult dulz as justes et as droiturés, si cum il dist en l'Evangelie :Ego sum panis vivus qui de celo descendi. Ge sui, fait il, li vis pains qui descendi de ceil.Si quis manducaverit ex hoc pane vivet in eternum. Cil, fait il, qui mangera de cest pain vivera toz jors. Deus, cumest saveros et doz cil pains ki fait vivre toz jors ! Cil pains est mult ameirs as feluns, si cum a Judas quil manja si li entra li diables el cors. Tele cum est ta conscience, tels tedevient cist pains. Ensement cum li soloz : se tu as bon oil li solauz t'est mult beaus et mult bons ; se tes oilz est malvais, li solauz, cum plus est cleirs unques et plus beaus, tant est il plus anoius et plus contraires, nient pur la vice del soleil mais por la malvaisté de l'oil.
Et lié soient tot ki espoirent en toi ; parmanablement s'eslecerunt, et tu manras en eals.
ET LETENTUR OMNES QUI SPERANT IN TE ; IN ETERNUM EXULTABUNT, ET HABITABIS IN EIS.
Et letentur omnes etc.Cil qui serunt hors butez, cil serunt dolent, car il n'averunt nient d'esperance de recoverer. Mais cil qui spoirent en toi, il serunt lieein eternum, ço est parmanablement. Et puis si reprentExultabunt. Il s'esgoïerunt, fait il. Puis qu'il out ditletentur, il serunt liee, porque redist ilexultabunt, il s'esgoïerunt ? Et n'est ço tot un leëce et joie ? Oïl, voir, mais il le part en deus por la perfectiun, car il est une leëce qui n'est mie parfite, cele del cors. Por ço met il un altre avoec qui est parfite, cel de lame, si dist :Letentur corporaliter, exultabunt spirituatiter. Et habitabis in eis. Or dit porque il serunt si lié et si joius :Habitabis in eis. Ço est, il avrunt lor hiretage. Quels est li hiretages ? Deus manra en eaus, ço dit. Deus, cum bon hiretage, cum doulz, cum delitious !
Et il se glorifient en toi tot cil ki aiment tun num, car tu beneïras le justø.
ET GLORIABUNTUR IN TE OMNES QUI DILIGUNT NOMEN TUUM, QUONIAM TU BENEDICES IUSTO.
Et gloriabuntur in te etc.Et il s'esbaldiront cil qui aiment ten num de ço qu'il avrunt lor hiretage. Et ço est que dit :Quoniam tu benedices iusto. Quant ? Quant tu diras :Venite benedicti Patris mei, percipite regnum. Car que est altre cose a direpercipite regnumque«Prendez vostre hiretage»? As chastes dira :Venite, mais as chaitis, as maleouros quidiligunt vanitatem et querunt mendatium, qui suntviri sanguinum, qui suntdolosi, a ceaus dirra il :Ite maledicti. Mais por ceo que nus ne se puist enorguilleir, ne aturner a la sue digneté ne a ses merites ço que Deus fait par sa grace, siut aprés si dit :
Sire, si cum de l'escu de ta bone volenté nos as tu coronez.
DOMINE, UT SCUTO BONE VOLUNTATIS TUE CORONASTI NOS.
Domine, ut scuto etc.Ço est a dire, n'est mie por la nostre digneté ne por nos desertes mais par la tue bone volenté que tu nos as coroné. Car nos hiretages est realmes, et tot cil qui l'arunt serunt roi et avrunt les corones es chiefs,et çogratia non merito, car bone volenté ço estgratia. Par sa bone volenté nos done Deus cuer et talent de lui servir, por ço qu'il nos volt donervitam eternam. Par sa bone volenté nos done il escu et defendement encontre nos enemis, qu'il ne nos puissent desireter ne destorbeir de nostre hiretage.
Sire, ne me constraindreentun maltalent, ne ne me coser en ta ire.
DOMINE, NE IN FURORE TUO ARGUAS ME, NEQUE IN IRA TUA CORRIPIAS ME.
Domine, ne in furore tuo arguas me etc.Cist tyteles dist : Psalmes David por octave. Que estin finemet que est psalmes et que est David, tot est dit en ariere. Mais or esguardons que est octaves et que signifie. Alquant volent dire qu'il signefie le jor de juïse, et que cil jors est apelez octaves qu'il venra quant set mile anz ierent passé del tans Adam, mais ne recevuns nient de ceste sentence, car nostre SireJhesus Christusdist :De die illo nemo scit, neque angelus, neque archangelus, neque Filius, nisi Pater. De cel jor, fait il, ne seit nus nient, ne angeles, ne archangeles, ne li Filz en tant qu'il est hom, ne nus se li Peires num. Il redist a ses apostles, qu'il li demanderent del jor del juïse :Non est vestrum nosse tempora vel momenta que Pater posuit in sua potestate. Ne munte nient a vos, fait il, a savoir ne les tans ne les ores que li Peires a mis en sa poësté. Et puis que nostre Sire Jhesus veolt que nient ne sachuns de cel jor, bien nos entenderuns a lui ; n'en rovuns nient a savoir quant il venra, mais bien le voluns croire qu'il venra et bien otriuns ke li octaves dunt ci parluns signefie cel jor del juïse, qu'il venra aprés nos tans. Car cist siecles qui ore est s'en vait toz par set jors. Aprés ces set jors si venra li otimes, uns luns jors ki ja ne prendra fin, et ço est li otimes dunt cist titeles parole. Altre raisum i a encore plus haute et plus plaine de grant sacrement de l'octave, et a mestier de sobtil entendement. Li jors del juïse est apelez octave por ço qu'il venra après dous generatiuns, une ki apartient al cors, altre qui apartient a l'anme. La premire generatiuns fu del tans Adam entres que a l'advent nostre Segnor et apartient al cors, car il faisoient les comandemenz de lur car et les volentez, si cum Loth qui ot enfanz de ses filles. Puis meïsme que Moyses lur dona la loi si le guarderent ilcarnelment, si faisoient lor sacrefices de boés et de vaches et de chevres et de aigneaus, et la circumcisium de lor car meïsme. Ceste generatiuns remeist tote quant nostre Sire Jhesus vint, car ço qu'il faisoient carnelment comanda il a faire spiritalment :Numquid manducabo carnes taurorum aut sanguinem hyrcorum potabo ?Mangerai jo dunches, fait nostre Sire, les cars de vos toreaus et de vos vaces, et beverai jo le sanc de vos buchs et de vos aigneaus ? N'en ruis nient, lor tans est alez. Moyses les vos comanda a offrir en figure, car celevitula ruffa, cele ruge vace que Moyses vos comanda a offrir, signefia ma char que jo offriDeo Patripor vos, ki roge fu, car ele fu tainte de sanc qui fors curut de mes plaies. Il vos comanda a offriragnum sine macula, l'aignel sens thace. Ço fui ge, li blancs agneaus senz thace,filius virginis sine peccato. Finis legis Christusço dist li Apostles.Cristus, fait il, est fins de la loi -de cele loi le dist des Judeus, qui apartenoit al cors - et comencemenz de l'altre loi qui apartent a l'anme, ço est de l'Ewangelie. Car Ewwangelie ne comande pas a circumcir le cors mais l'anme, ne comande pas a offrir l'aignel mais simple cuer et innocence de vie, si cum li agneaus est une simple beste et innocenz. Moyses dist :Diliges amicum tuum et odio habebis inimicum tuum. Tu ameras ten ami et haras tun enemi. EtChristusdist :Diligite inimicos vestros, - Amez vos enemis, -benefacite his qui oderunt vos- faites bien a ceaus qui vos heient. La generaciuns de la car dist :Dentem pro dente. Ço est, ki te brise ten dent, brise lui le sen. La generaciuns de l'amme dist :Si quis percusserit te in maxillam, prebe ei et aliam. Si hom te fiert en l'une maissele, torne l'autre. Mais quels raisuns est que nos parlums del cors et de l'anme qui deviuns parler de l'octave ? Droite raisuns, car il a set choses el cors et ell amme ; aprés celes set se venra l'octave. De celes set apartienent les quatre al cors et les trois a l'anme. Al cors apartienent les quatre elemenz dunt il est faiz, ço est li ciøls, la terre, li airs, li aive. Et de ço avint qu'il a en lui quatre humurs :coleram rubeamqu'il prent del ciel,coleram nigram, ço est le melancolie, qu'il prent de la terre,sanguinemqu'il prent de l'air,flegmaqu'il prent de l'ewe. Et por ço chascune de ces humors retient la proprietédel liu dunt ele vint. Carcolera rubeaest caude et seche si cum li fus qui est el ciel ; melancolie est froide et seche cume la terre ; li sancs est chauz et humides si cum li airs ; la flegme froide et humide si cum l'ewe. Aprés ces quatre proprietez sunt li quatre tens de l'an atempré. Car estez est calz et sechs si resemble le ciel etcoleram rubeam; weins frois et sechs si resemble la terre et melancolie ; printens calz et humides si resemble l'air et le sanc ; ivers froiz et humides si resemble l'ewe et la flegme. A l'amme apartient trois coses,ratio, concupiscentia, ira. Ratiodunt ele conostDeu et divise le bien et le mal,concupiscentiadunt ele covoite les goies de Paradis et les autres biens,iradunt ele heit le mal. Aprés ces set coses, dunt les quatre apartienent al cors et trois a l'amme, si cum nos avuns dit, quant eles serunt finees, dunt venra li octave, li jors del juïse, ki donra a chascuns ço qu'il avra deservi. Mais por ço que les començailes de cest octave sunt mult horribles, si se torne seinte glise a Deu si dist :Domine, ne in furore tuo etc.Forsenerie ne maltalenz ne envie ne si faites coses, qui suntmotus animi, qui movent le corage, de tot ço n'a nient en Deu, car ses corages ne se mut unques, ne autre corage n'a il unques cum il dampne le felun qu'il a quant il salve le juste. Mais solunc que la conscience de cascun sentira a cel jor en lui meïsme, solunc ceo si amera Deu. Qui avra bone conscience, il le verra mut propice et mut suef ; qui ceo n'avra, il le verra mut horrible et mut dur, car il n'avra dunc nule merci. Tot erent alé le jor de merciet de pieté, si cum dist li Apostles :Ecce nunc tempus acceptabile, ecce nunc dies salutis. Or sunt, fait il, li jor de salut, or est li tens acceptables. Or doit li hom querre dunt il la soit aidiez. La tremblerunt li angele, li archangele, car ço seradies magna et amara valde- car cil jors iert granz et mut ameirs, ço dit.Exibunt angeli et separabunt malos de medio iustorum. Li angele, ço dit, isterunt et deseverunt les maus des justes.Et mittent eos in caminum ignis. Sis metrunt en l'embrasement del feu.Ibi erit fletus et stridor dentium. La iert li pluremenz et li croissemenz des denz. Sor totes les autres tribulatiuns est ço la plus grande et le plus huntose, ke l'Escripture dit :Tunc manifesta erunt abscondita cordis nostri. Duncques, ço dist, verra hom tot apert les repunaus de nos cuers, ço que avruns fait en nos cambres et en nos cemineies a mies nuiz, sanz testemoine et sanz candelle. Deus aiue ! ke ço savrunt tot cil qui la serunt a cel grant concile. DemandezJhesumnostre Segnor se ço est voirs.Nichil occultum quod non reveletur, - N'i a nul repunail, ço dit, qui ne soit mostré, -neque absconditum quod non sciatur- ne nule cose, coment que ce soit fait, que ne doie estre seüe. Por ço dit ceste dame :Domine, ne in furore. Furoremapele il le grant mot :Ite maledicti, car la n'avra ja mais nul recovrer.Iramapele il çokevolent alquant direignem purgatorium. Il est uns feus ki a num purgatoires ; par la estovera passer toz ceaus qui ne serunt mie bien purgié par confessium et par penitence, et demorrunt laienz solunc ço que cascuns avera a purgier. Ceo est que dit :Ne arguas in furore. Arguereço est durement coser. Ço est, fai me tele que tu la ne me coses. Et n'est ço dur cosers qu'il les apelera maleoiz sis rouera aler lor voies ?Neque in ira tua etc. Corripereço est castiers, et proie sainte glise qu'ele ci soit castiee, qu'ele puist loés, quant ele la venra, entrerinoctavum, ço estin vitam eternam.
Aiez merci de moi, Sire, car jo sui malades ; sane moi, Sire, car desturbé sunt mi os.
MISERERE MEI, DOMINE, QUONIAM INFIRMUS SUM ; SANA ME, DOMINE, QUONIAM CONTURBATA SUNT OSSA MEA.
Miserere mei, Domine etc.Geo sui malade, ço dit. Et ensement cum um li demandast : Quel mal as tu ?Conturbata sunt ossa mea. Mi os, fait ele, sunt tot desturbé. Ço est granz mals qui es os arive. Mais por ço ke alcuns ne l'entendist des os del cors, dit ele aprés :
Et ma anme est desturbee mult ; et tu, Sire, cum lungement le sufferas ?
ET ANIMA MEA TURBATA EST VALDE ; SED TU, DOMINE, USQUE QUO ?
Et anima mea turbata est etc. En medecine a deus coses, une de recovrer santé, altre de guarder puis que iert recovreie. Or, dit ele, mi os, ço est ma force, est desturbee.Et quei est ceo ke tu diz, ke ti os et ta force est desturbee ?Anima mea turbata est valde. Par ço qu'ele dit qu'ele est mut malade mustre ele bien qu'ele desire mut la santé, et por ce qu'ele mut desire santé mustre ele bien qu'ele se guardera de rencaïr. Et ço est qu'ele dit :Et tu, Domine, usque quo ?Ceo est a dire, cum lungement tu i mez a moi saneir ?
Retorne tei, Sire, si ravis m'amme ; fai me salf par ta misericorde.
CONVERTERE, DOMINE, ET ERIPE ANIMAM MEAM ; SALVUM ME FAC PROPTER MISERICORDIAM TUAM.
Convertere, Domine etc.Sire, fait ele, jo t'apelde covenances. Tu desis :Convertimini ad me et ego convertar ad vos. Ço est, tornez vos a moi et jo me tornerai a vos. Jo sui a toi tornee, or te torne a moi.Et eripe animam meam etc.Et ensement c'um li demandast : Qu'as tu a doner ?Salvum me fac propter misericordiam tuam. Par Deu, fait ele, jo n'en ai que doner, car quanque jo porroie querre ne vauroit guaires a ço ke jo quer. Si cum dit sainz Grigoires :Si consideremus que et quanta sunt que nobis promittuntur in celis, vilescunt animo quecunque habentur in terris. Ceo est, si nos esguardons quels coses et cum grant coses um nos pramet es ciaus, tot nos seroit vil en nostre corage quanque nos avuns en terre.
Car nus n'est en mort ki remenbre de toi ; en enfer ki fera loënge de toi.
QUONIAM NON EST IN MORTE QUI MEMOR SIT TUI ; IN INFERNO AUTEM QUIS CONFITEBITUR TIBI ?
Quoniam non est in morte etc. Mortemapele ilcontemptum Dei, despit de Deu, que li pechires est tantusez en ses pecchez ke il tent a fable et a nient quantk'il otdire de Deu et des sainz, ne ja ne l'en menbera qu'il le reconoisse ne par bone orisun, ne par bone ovre, ne par conpunctium, des quels nos avuns oü en ces nos tans.In inferno autem etc.Si cum il apelemortem usum peccandi et contemptum Dei, altresi apele ilinfernum desperationem, car cil ki despoirent de Deu ne poent en nule maniere enfer escaper ; ço est li pechiez ke Deus unques ne pardona, ne ja ne pardunra, desperatiuns. En l'autre enfer trovuns nos que cildivesøüt alcune confessiun, alcune reconoisance, car il guarda a mont, ço dit li Ewangile, si vit Abraham etLazarum in sine eius, en sun escorz, et quant il ne poot a son os avoirLazarum, qu'il li aidast, si proia il qu'il envoiast a la maisun sun peire. Jo ai, fist il, cinc freres sis castiroit qu'il ne venissent en ces tormenz. Ceo fu ja alcune conoissance, alcune penitance, mais mult fu tardive ; por ço n'out ele nient de fruit. Mais en desperatiun, la n'a unques nule penitence, nule conoissance. Por ço dist il :Quis confitebitur tibi ?Quense, nus. Et ne vos desturbe mie qu'a la fiee parole ceste dame feminalment, a la fiee masculinement.Uterque enim sexus est in presenti ecclesia; car d'ambore a en sainte glise.
Jo ai pené en mun gemite ; jo laverai cascune nuit mun lit ; de mes lermes je moillera mon lit.
LABORAVI IN GEMITU MEO ; LAVABO PER SINGULAS NOCTES LECTUM MEUM ; LACRIMIS MEIS STRATUM MEUM RIGABO.
Laboravi in gemitu meo.Queinses, tu me deverois reguarder, car jo ne sui mie de ceaus dunt tu desis :Populus hic labiis me honorat, cor autem eorum longe est a me. Cist poples me honure par lor levres, mais lor cuers est loinz de moi. Ne sui mie teile, ainz ai grant paine mise en confessiun et en penitence et en gemissemenz,et ferai encore. Et ço est qui dit :Lavabo etc.Sun lit apele il le delit del cors. Celui lavera ilper singulas noctes, cascune nuit. Ele est ja alumeieet sent aukesde la lumiere de verté, et d'autre part sent les tenebres de ses pechiez. Si cum dist li Apostles :Mente servio legi Dei, carne autem legi peccati. Ço est, par cuer serf jø a la loi Deu et par car a la loi de pechié. Et ço dit ceste dame. Mes deliz i est, ço est li deliz de ma car, mais ge laverai. Et coment laveras tu ?Lacrimis meis stratum meum rigabo. Lavareço est mains, maisrigareço est si que l'ewe istra sus, et par ço mustre ele qu'ele a parfaite compunctiun ; alsi cum ele disist :Lavabo perexteriorem confessionem, par deforaine confessiun,sed rigabo stratum meum, jo aroserai mun lit, par les larmes de mun cuer.
Torblés est de furor mes oilz ; jo sui envieseiz entre toz mes enemis.
TURBATUS EST A FURORE OCULUS MEUS ; INVETERAVI INTER OMNES INIMICOS MEOS.
Turbatus est a furore etc.Sun oil apele il l'ententiun de sun cuer. Ciz oilz est torblésa furore, por le grant maltalent del jor de juïse qu'il crient. U, se vos volez, il turble les oilz del cuer, car l'oscurté des pechiez le nos covre si que nos ne pouns veoirsolem iusticie Christum. Et fait a noter qu'il ne dist mieextinctusmaisturbatus. Il n'est mie esteinz de tut, car si cum dist li Apostles :Videmus nunc per speculum in enigmate, - Nos veiuns ore par figure, altresi cum en un mireör, -tunc autem facie ad faciem- mais dunches, ço est quant l'oscurtez iert passee de nos pechiez, qui nos covre le voir soleil, quant cele oscurtez iert passee, dunc le veruns nosfacie ad faciem. Et que as tu, bone femme, que tu l'as si turblét cel oil ?Inveteravi inter omnes inimicos meos. Jo sui viele devenue, fait ele, entre mes enemis. De ceste viellece dist li Apostles :Expurgate vetus fermentum ut sitis nova conspersio. Jetez fors, fait il, cel viés levein, que vos soiés novele paste.Vetus Adam, li viez Adam, il mist sun levein es començalles del siecle ; ço fu li pechiez de la pome et inobedience. Et cil levains en alaper totum genus humanum, par tote l'umaine ligniee, car tot li siecles en fu entuschiezusque ad Christum. MaisChristusfistnovam conspersionem, nove paste, car il menagenus humanum ad novitatem. Et mult bien apela il le pechié Adamfermentum, levein, car un petit de levain fait esleveir et croistre et enfler tot une grant masse de paste ;ensement, li pechiez Adam curut par totes les generatiuns del siecle. Et por ço l'apele umoriginale peccatumqu'il vint de orine. Car cil pechié fu semence de toz les pechiez que unques furent fait ne ja mais serunt, et qui bien les savroit noter, toz les i troveroit. Mais nostre Sire Jhesus il en geta cel viez levain, car il esleva les corruptiuns del pechié Adamper aquam et sanguinem. Aqua enim baptismi abluimur et sanguine Christi redimimur. Ço est, par l'ewe del baptesme somes nos eslavé, et par le sanc de Jhesu Crist summes rachaté. Et en ço se fie ceste bone dame si dit :
Departez de moi tot qui ovrez felenie, car li Sire a oï la voiz de mon pleur.
DISCEDITE A ME OMNES QUI OPERAMINI INIQUITATEM, QUONIAM EXAUDIVIT DOMINUS VOCEM FLETUS MEI.
Discedite a me etc.Queinses, jo ai lavei mun lit et arosei de mes larmes. Jo ai reconu par confessiun que jo sui envezie et del pechié Adam et des miens meïsmes entre mes enemis, les malignes esperites et les faus christiens qui me desturbent de mun heretage. Mais ne lor vaut. Et ço est :Discedite a me etc. Quoniam exaudivit Dominus etc.Il sunt larmes qui unt voiz, et il sunt teles qui nule voiz n'unt. Les larmes qui um plure par vanité, si cum por perte d'alcun avoir u por alcun maltalent, u por carnel amor, u por carnel haënge, celes larmes n'unt nient de voiz. Jo ne die mie que de tot ço ne doive um Deu apeler, mais celes larmes sunt raisnables et unt grant voiz devant Deu qui vienent de celeste desirer, que la bone anme doute et plure de ço que est departie de cele grant joie de Paradis et de cele compaignie des angeles et des archangeles, de cele boneüruse visiun, de cele bele face Jhesu. Cestes a la bone dame qui ci proie merci de l'octave. Por ceo a ele esperance qu'ele soit oïde, si dit :
Oï a li Sire ma proiere ; li Sire a receü me orisun.
EXAUDIVIT DOMINUS DEPRECATIONEM MEAM ; DOMINUS ORATIONEM MEAM SUSCEPIT.
Exaudivit Dominus etc.Ceo qu'ele tantes fiees repaire et recomence que Deus l'a oiïe, ke Deus a receüe sa proiere, li vint de grant joie et de grant desir, car ço ke li hom aime et ço qu'il desire, ço a il toz tanz el cuer et sovent en la buche. Et par ço nos envie elead lacrimas compunctionis. Queinses, jo plorai, jo lavai mun lit et arosai de mes lermes, et par ço sui jo oïde. Faites altreteil, si serez oïz.
Hunte aient, et destorbez soient mult tuit mi enemi ; retorné soient il et deviegnent huntus mult tost.
ERUBESCANT, ET CONTURBENTUR VEHEMENTER OMNES INIMICI MEI ; CONVERTANTUR, ET ERUBESCANT VALDE VELOCITER.
Erubescant etc.Ceo qu'ele dit ke si enemi aient hunte et soient desturbé n'est mie de ceste vie dit, car ele dit de toz, et a toz les mals homes n'avient mie mals et huntes et desturbiers en ceste vie. Car nos veuns ke grandes hauteces et grandes prosperitez avenent as enemis Deu et sainte glise en cest siecle, et as amis Deu granz aversitez et granz povertez. Mais de l'altre siecle est dit, la u il trestut avrunt hunte, carsi cum nos desimes la dessore, tote lor conscience iert desnuee et descoverte a toz ceaus qui i serunt. Et dunc averunt il hunte, et aprés le hunte averunt il desturber cum il erent getéin tenebras exteriores. Car Judas li dolens que pora il dire, et Pilates et Herodes et li autre felun quiJhesumcrucefierent, quant il leverruntveniral juïse ? Que dira Nero quant il vera Perrum deleiz lui cui il fist crucefier, etPaulumcui il fist decoler ? Que diraDatianusetDiocletianusquant il verruntLaurentiumetVincentium? Que porrunt il dire, li autre tirant et li autre enemi Deu ki a nos tans dewastent et derobent seinte glise, et desturbent ceaus qui al servise Deu sunt atitelé ? Par mun cief,videbunt in quem transfixerunt. Ço dist li Evangelies, il verrunt cui il enficerent lor clous. Il verrunt cui il colperent lor testes, il verrunt cui il rostirent, cui il batirent, cui il deroberent, cui il avillerunt.Et stabunt iusti in magna constantia adversus eos qui se angustiaverunt, et qui abstulerunt labores illorum. Et li saint, ço dist Salemuns, erent, ne serunt mie mais erent, en grant force encontre ceaus qui lur firent les angoisses et qui leur tolirent leur travail. Il lor quiderent tolirhonoressi leur tolirent les labors. Et quant iert ço ?Valde velociter. Mult tost, ço dit. Certes, voir se dit, voierement iert ço mult tost que li jors de juïse venra, car mult se hastent li jor et li an. Ceo que ceste bone dame, qui seinte glise signefie, dit :Erubescant et conturbentur, semble que soit proiere, qu'ele proie mal ses enemis, mais nun est, car dunc ne feroit ele mie le comantJhesu Christisun maistre ki dit :Diligite inimicos vestros- Ameiz vos enemis -et orate pro persequentibus et calumpniantibus vos- et proiez por ceaus ki vos funt les persecutiuns et les calenges. Ainz est prophetiespetie maledictionis prolata, ço est, prophetie dite en guise de maleïçun. Por ço qu'ele voit que ço estinevitabile, que Deus volt que ensi soit, et ne poet remanoir, ele concordecum Dei voluntatesi dit :Erubescant et conturbentur etc.Mais ço que ele dist :Convertantur et erubescant, li vientex affectu caritatis, d'entalentement de carité, car ele volroit, se estre poüst, ke tot se convertissent a Deu et qu'il oüssent en eaus meïsmes hunte et angoisse de lor pechiés sis guerpissent et fuissent sauf.
Sire li miens Deus, en toi ai jo esperance ; fai me salf de toz ceals qui me guerroient, et delivre moi.
DOMINE DEUS MEUS, IN TE SPERAVI ; SALVUM ME FAC EX OMNIBUS PERSEQUENTIBUS ME, ET LIBERA ME.
Domine Deus meus. Psalmus David quem cantavit Domino pro verbis Chusi filii Gemini. Ço est,psalmus Davidqu'il canta a nostre Segnor por les paroles Chusi le fil Gemini. Querez en l'istoire, la troverez que Achitofel fu partiz de l'amisté David se se prist a Absalon si li dona conseil et force et aiue de sun peire guerroier. Chusi, d'altre part, fu uns amis David si aloit a lor conseil, puis si venoit a David sil guarnissoit. Quantil oï que ensi estoit lor conseauz qu'il poït David greveir, sil desfaisoit par coverture si disoit : Ensi fustmielz et ensi. Puis venoit a David si li disoit : Or te guarde, ço dit um et ço et ço. Et des paroles celui Chusi qui si li estoit amis fait il cest psalme. Or esguarduns le sens et le signefiance de cest titele. Achitofel sone en latinfratris ruina, tribuchemenz del frere, et signefieJudam traditorem, car il mist sa paine et s'entente qu'il poüstJhesum Christumtribuchier qui ses freires estoit spiritelment, car estoit ses apostles. Et nostre Sire Jhesus apele ses apostles freires si cum la :Ite nuntiate fratribus meis. Alez, fait il, as troiz Maries, nunciez as mes freires qu'il voisent en Galilee, la me verunt il. Mais qu'en fu ? Cui Deus volt aidier ne puet estre confunduz, nient plus que Daviz fu par la felunie Achitofel. Or esgarduns la maniere de la traïsun et la semblance. Achitofel traïsoit David a Absalon et Judas traïsoitChristumas Judeus, mais Chusi fu por David sil guarnissoit. Chusi sone en latinsilentium, taisance. Par taisance se guarnisoit Jhesus encontreJudamet encontre les Judeus, car il se taisoit si lor disoit mie le sacrement de sa passiun. Si cum dist li Prophetes :Tamquam ovis ad occisionem ductus est. Il est meneiz si cum la brebiz que um maine a ocirre. Que fait la brebiz que um maine a ocirre ? Ele se taist, nului ne mort, nelui ne fiert, nului ne fait mal. Et nostre Sire Jhesus, quant sainz Pieres sacha s'espee en sa passiun et il feri le serjant al prince des Judeus :Converte, inquit, gladium tuum in vaginam. Met, fist il, t'espee en la guaïne ; il n'est ore mie tans de combatre ne de parleir, mais de suffrir et de taisir. Car, se nostre Sire volsist, par une sole parole les peüst trestoz destruire, mais il ne volt, einz fist taisance si lor cela l'aventure de sa passiun. Car, se il seüssent qu'il par sa mort deüssent perdreregnum et sacerdotium et locum et gentem, ne l'oüssent ja toché. Et fait a noter cum bien respunt l'Evangile a l'estoirede silentio, de la taisance. Car nos trovuns la que Pilates demanda nostre Seignor, quant il le tenoit pris, de sa doctrine et de ses disciples.Jhesus autem tacebat et noluit ei respondere. Et Jhesus, ço dist, se taisoit si ne li voloit nient respondre. Ne ço ne fait mie a oblier ke Chusi fufilius Gemini, ço sonedextri. EtDeus Pateril nos fu dextres et propices quant il nos raïnst de mort par le consel Chusi, ço estChristi, quiin patientia et silentio, en patience et en taisance, reçut por nos mort et passiun. Or die dunches sainte glise, u cascune feeille anme qui digne est de conoistre le sacrament et le preu de la passiun nostre Segnor, qui as mescreanz est secrez et silence dunt il nient n'entendent, die :Domine Deus meus, in te speravi etc.Li feeille anme die plurelmentex omnibus, mais sainte glise die singulerment.
Que mes enemis ne ravisse si cum leons ma anme, endementres qu'il n'est qui me rachat ne ki salf me face.
NEQUANDO RAPIAT UT LEO ANIMAM MEAM, DUM NON EST QUI REDIMAT, NEQUE QUI SALVUM FACIAT.
Nequando rapiat.Car ele seit mult bien qu'el a multes tribulatiuns et mult d'ennemis, mais por ço que tote s'aversiteiz li vient del diable, car li diables estcaputomnium malorum, chiés de tos mals,et omnes mali sunt menbra diaboli, por ço proie elea la fiee plurelmentex parte menbrorumet ditex omnibus, a la fiee singulermentex parte capitissi dit :Nequando rapiat. Car a pluseors øüst ele dit :Rapiant ut leo. De cest lion nos guarnist li Apostles :Adversarius vester diabolus tanquam leo rugiens circuit querens quem devoret. Vos adversaires, fait il, est li diables ; ensement va entor cum li leons querent qu'il poisse devorer. Cestui crient sainte glise et cascune bone amme, car des autres enemis ne li est mie mult, car ses maistresChristusl'en castiet :Nolite timere eos qui occidunt corpus- Ne cremez pas ceaus qui ocient le cors -Animam autem non possunt occidere- car l'anme ne poent il mie ocirre.Dum non est qui redimat etc.Ço est a entendre, se tu soffres qu'il me ravisse si cum leons,non est qui redimat etc.
Sire li miens Deus, si jo ai ço fait, se felenie est en mes mains.
DOMINE DEUS MEUS, SI FECI ISTUD, SI EST INIQUITAS IN MANIBUS MEIS.
Domine Deus meus, si feci istud etc.Il espunt meïsmes que ço estistud : Si est iniquitas in manibus meis. Iniquitatemapele ilomne peccatum, toz les pechiez, et por ço apert bien que estvox ecclesie non habentis maculam neque rugam, voiz de sainte glise qui n'a ne thace ne frunce. Et ele le poet bien direquod non est iniquitas in manibus suiscar ele en a bon testemoinie de Jhesu Crist sen espous qui ditin Canticis Canticorum : Tota pulcra es amica mea et macula non est in te. Tu ies tote bele, fait il, li moi amie, et nul tache n'a en toi. Et se ço est voiz de feideil anme, mult l'estoet parfite qui ço oseroit dire a Damnedeu :Non est iniquitas in manibus meis.
Si jo ai rendu a ceals qui me rendirent mals, dechaïr puisse jo par droit des mes enemis vains.
SI REDDIDI RETRIBUENTIBUS MICHI MALA, DECIDAM MERITO AB INIMICIS MEIS INANIS.
Si reddidi retribuentibus etc.De grant perfectiun et de grant mundice de cuer li vient qu'ele ço osa dire aDamnedeu, qui voit les cuers et les penséz des homes. Ço est autresi cum eledeïst Jhesu Christo: Tu soffris mult por moiin silentio tuo, en ta taisance et en ta passiun, mais se jo n'ai autresi mult suffert por toi, ço me poisse avenir et ço et ço. Et fait a noter qu'ele ne dist miefacientibus michi malamaisretribuentibus . Queinses, tu avoies mult bien fait as Judeus et mult grant hunor que tu de lor parage deignas naistre, ke tu a eaus fesis les miracles, que tu lor sanas lor malades et tu resuscitas lor mors. Et il te rendirent mal por bien, car il te batirent et crucefierent et ocisent. Mais se jo n'ai ensevil'example de toi, que j'a rendu mal por mal,decidam merito etc.Ço est la forme et la doctrine de sainte glise qu'ele doit rendre bien por mal et amer ses enemis et proier por ceaus qui li funt les persecutiuns et les mals. Mais ço estex parte perfectorum, de la part des parfaiz, altrement ne diroit ele mie ço que ci siut aprés. Car ço semble que jureper execrationem, ço dist seinz Augustins,quod est gravissimum iuris iurandi genus. Ço est mult greve maniere de jurer, ço dist,per execrationem, par escummeniement. Ensi semble qu'ele jure ci :Domine Deus meus, si feci istud. Sire, se jo ai ço fait,si est iniquitas in manibus meis, si felenie est en mes mains, ço est en mes ovres,si reddidi retribuentibus michi mala, se jo ai ço fait et ço et ço,decidam merito ab inimicis meis inanis. Cil mals me puisse avenir que jo chece de mes enemis.
Dechacier puist li enemis ma anme, et il la prenge ; et il defule en terre ma vie, et ma glorie en pulre demaint.
PERSEQUATUR INIMICUS ANIMAM MEAM, ET COMPREHENDAT ; ET CONCULCET IN TERRA VITAM MEAM, ET GLORIAM MEAM IN PULVEREM DEDUCAT.
Persequatur inimicus animam meam. Et mes enemis puisse chacier ma anme.Et comprehendat. Et il le puisse prendre. Et cil mals et cil altres me puisse avenir. Mult a bone conscience qui si se ose justiser et deraisnier par serement devant Deu. Mais nos devuns savoir qu'ele ne fait mieintentione iurantis sed significatione prophetantis. Ele prophetizesub specie iuramenti, par semblant de jurer, por ço qu'ele seit bien que ensi avenra il. Mais fait or a noter qu'ele distinanis.Inanisceo est vains, et cil est vains et voiéz de tot biens et de savoir qui vengier se volt et rendre mal por mal.Kar nostre Sire et nostre maistreChristusnus cumandet a rendre bien pur mal, et cil qui fors ist et se depart de son consel et de sa doctrine, il est vains. Car ço que li valt qu'il se venge corporelment de sun enemi et il est vencuz spiritelment del diable ? Ço dist Salemuns :Melior est patiens viro forti- Mieldres est cil qui a pacience que cil qui a force -et qui dominatur anime suo expugnatore urbium- et cil quiveint sun corage, il est meldres que cil qui veint les citeiz. Car ço que valt que alcuns est forz et qu'il a poësté sor plusors genz et qu'il fait ses venjances et ses maistires sor les autres ? Altresi morent li riche cum li povre, et li vengiez cum li tuez. Tuit vunt une voie, tot porissent, tot puent, tot devinent charoigne, tot manjuent li ver.Persequatur inimicus animam meam et comprehendat. Par ço qu'ele ditcomprehendatpoet um bien entendre de quel enemi ele dit. Car li altre enemi poent ocirre le cors, mais l'anme nes crient. Mais li diables n'a cure que li cors devengent mais qu'il en ait l'amme.Conculcet in terravitam meam. Conculcareço est defuleir. Celes ammes defule li diables dunt la vie est ententive es terrienes ovres, qui toz fors entendent as deliz de la car. De la partie de ceaus fu dit a Adam :Terra es et in terram ibis. Tu es terre et tu irras en terre, ensement cum les mues bestes qui n'entendent se al ventre nun aëmplir.Et gloriam meam in pulverem deducat. Tote la glorie de la char est pulre. Veez la nature de la pulre : li venz vient si le depart, si le dechace, si que tote torne a nient. Ensement li mors fait pulre et nient de tote la gloire et de tote la leëce de la char. Por ço dist li Apostles :Michi autem absit gloriari etc.Ço est, jo n'ai cure de gloire se de la crois nun de mun SegnorJhesu Christi. Mundaine gloire est orgoilz. Orgoils fu li premiers de toz pechiez.Orgulz geta le diable des cels et Adam de Paradis.Orgoilz venqui a premiers, orgoilz covenra a veintre a deerains, car cil qui n'avra orgoil vencu ja n'entera en Paradis.
Leve sus, Sire, en ta ire ; et eshauciez soies tu es contrees de mes enemis.
EXURGE, DOMINE, IN IRA TUA ; ET EXALTARE IN FINIBUS INIMICORUM MEORUM.
Exurge, Domine, in ira tua.Mult est maltalentive ceste dame, qui tant sovent sumunt Damnedeu de ire et de maltalent. Mais nos devuns savoir que nostre Sire a dous ires,iram Patris et iram iudicis- ire del Peire et ire del jugeör. L'ire del Peire, dunt il castie ses enfanz sis fait irez par amur et par bien pur ço qu'il s'amendent et qu'il facent sa volenté. De ceste dit li Apostles :Quem diligit Dominus corripit. Ço est, cui Deus aime il le castie, si cum Job. Ceste ire apele ele ausi cum ele desist : Beaus Sire, castoie me ci si cum ten enfant, que jo ne viengead iram iudicis, que jo n'aie t'ire quant tu seras jugieres. U, se vos volez,exurge, Domine, in ira tuaenvers les diables sis fais irez de ço que tu lor toilles ta creature qu'il unt saisie, qu'il volent traire avoc eaus en infer.Et exaltare in finibus etc.Les contreies de ses enemis apele ele les asemblees des pecheörs u ele volroit melz que Deus fust eshauciez et hunerez que li diables.
Et si te lieve, Sire mes Deus, el comandement que tu commandas ; et le synagoge des poples venra entor toi.
EXURGE, DOMINUS DEUS MEUS, IN PRECEPTO QUOD MANDASTI ; ET SYNAGOGA POPULORUM CIRCUMDABIT TE.
Exurge, Domine Deus meus, etc.Le comant que Deus comanda apele elehumilitatem, car si cum nos par orgoil perdimes Paradis, ensement nos covient il par humilité la repairier. Et nostre Sire Jhesus dist :Qui se humiliat exaltabitur- Qui se humilie, cil se hauce.Et beata virgoMariadit :Quia respexit humilitatem ancille sue. De ceo, fait ele, ke nostre Sire reguarda l'umilité de sa ancele,beatam me dicent omnes generationes- boneouruse m'apelerunt totes generatiuns.Humilitatemdist ele et nientcelsitudinem, nient la hautece. Ahï !, cum bien poüst ele avoir ditcastitatem, virginitatem, caritatem, nobilitatem, qui fu cosine le roi David et le roi Salemun et nieche Abraham, parente des patriarches et des prophetes.Respexit humilitatem, fait ele. Li angeles dit :Ave Maria gratia plena, Dominus tecum. Benedicta tu in mulieribus. Spiritus Sanctus superveniet in te et virtus Altissimi, et quod nascetur ex te sanctum vocabitur Filius Dei. De si hautes noveles, de si riche messagier, et de si grant hautece, oëz cum humle respuns :Ecce ancilla Domini. Ne dist ore mie :Ecce regina angelorum celorum, ecce domina angelorum, mais :Ecce ancilla Domini. Li angeles l'apele meire Deu, ele s'apele ancele Deu.Ecce ancilla Domini. O bele Marie, benoiz soit tes cuers dunt tu le pensas.Ecce ancilla Domini. Bonoite soit ta bele buche dunt tu le parlas cele humilité.Ecce ancilla Domini. Ço est li comanz que Deus comanda, humilité. Par cestui salva Deus le mund,humilitate non potestate. Por ço dit seinte glise :Exurge in precepto quod mandasti. Ço est,appare in humilitate, apeir en humilité. Ço est, devien hom pur nos et si nos apren humilité.Et synagoga populorum etc. Synagogasone en latincongregatio, assembleie. L'assembleie de poples apele il sainte glise qui vint entorJhesumpar foi et par creance. Li Judeu le despisent, et sainte glise, qui estsynagoga populorum et non Judeorum, l'aore. Il le degeteirent et tinrent si vil que enz la cité de Jerusalem nel volrent il laissier, mais fors de la porte le boteirent et la le crucefierent. Si cum distPaulus : Extra portam passus est. Il le geterent fors de lor porte et li angele le receurent el ciel, el celestiel Jerusalem, et nos, qui sumes enfant sainte glise, le recevuns en nos cuers.
Et por cesti repaire en haut. Li Sire jugera les poples.
ET PROPTER HANC IN ALTUM REGREDERE. DOMINUS IUDICAT POPULOS.
Et propter hanc etc.Et por cesti, ço est por seinte glise qui te receut, por li salver :In altum regredere, repaire en haut. Et poet le il dunc faire ? Oïl, carDominus iudicat populos. Li Sire juge les poples, et les Judeus qui lui jugierent et crucefierent,et les feëls quil recoillirent et aorerent.
Juge moi, Sire, solunc ma justice, solunc ma innocence sor moi.
IUDICA ME, DOMINE, SECUNDUM IUSTICIAM MEAM, ET SECUNDUM INNOCENTIAM MEAM SUPER ME.
Iudica me, Domine etc.Ço estvox Christiqui proie solunc humilité queDeus Paterjuge solunc sa justice. Il proie segurement quipeccatum non fecerat, qui unques n'avoit fait pechié, et ço est qui dist :Et secundum innocentiam meam super me. InnocensfuChristus quia non reddidit retribuentibus sibi mala,ceo est k'il ne rendi mie a cels ki li rendirent mal, si cum dist la desore. Et, se vos volez, ceo poet bien estrevox ecclesie, qui tant est amieldré et conforté de Deu que el dit hardiement :Iudica me Deus etc.Ceo est granz hardemenz que un ose dire a Deu : Juge me, Deus, solunc le men droit, car si cum dist Salemuns :Non est homo qui non peccet. N'est nuls hom qui ne peche. Et la desore dist ele :Miserere mei, Deus, quoniam infirmus sum. Or a ele tant esploité par ço qu'ele est a Deu atorneie et convertie que ditex parte bonorum : Iudica me, Domine, etc.Et ensement cum alcuns li demandast : Dunt as tu ceste justice et ceste innocence ? Par Deu, fait ele,super me, desore moi. Ceo est de Deu dunt tot li bien vienent.
Meneie soit a fin la felenie des pecheörs ; et tu adreceras le juste, tu cerces les cuers et les reins, Deus.
CONSUMETUR NEQUITIA PECCATORUM ; ET DIRIGES IUSTUM, SCRUTANS CORDA ET RENES, DEUS.
Consumetur nequitia etc. In voce Christi, nequitia peccatorumço fu la felenie des Judeus. Cele fu acomplie quant il orent poësté d'ocire et de crucefierFilium Dei. Mais cil quifuhumiliezper passionem, il fu honorez et eshaucezper resurrectionem, et ço est :Diriges iustum. In voce ecclesiedirez si faitement :Consumetur nequitia etc. Peccatoresapelehereticosqui mal entendent de Deu et mal enseignent, si cum cilkidistrent qu'il estoitfilius Joseph fabri, fiuz Joseph le feivre, et altre qui disoit qu'il faisoit miracles en nun Beëlzebub,et Arriani et Sabellianiqui mult mal parlerent de sa deïté, cui sainz Augustinset beatus Jheronimus et beatusHilarius et beatus Anathasiusdestruirent par lor escriz et par lor doctrine. De tels proie sainte glise que le felenie d'eaus et des ypocrites et des faus crestiens soit consummeie, ço est cheveie et meneie a fin, que cil qui mauvais sunt es cuers apairent malvais par defors, que hom les puisse conoistre. Si cum distbeatus Johannes in Apocalipsi : Ut qui in sordibus est sordescat adhuc. Ço est, que cil qui orz est devenge plus orz, ceo est, qu'il apeire tels cum ilest, qu'il ne puisse le leu celeir en la pel de multun.Et iniustus iustificetur adhuc. Et li justes devienge plus justes. Car, se li mal fuissent desevré, li juste en seroient plus cleir, si cum li formenz qui vanez est fors de la paille. Et ço dit uns sages hom :Maior est nequitia eorum qui precepta veritatis oderunt quam eorum qui Filium Dei crucifixerunt. Ço est, plus grande est la felenie de ceals qui heient les comandemenz de verité que de ceals qui le Fil Deu crucefierent. Car cil cuiderent un home pur avoir en despit, cist despisent Deu tot a escient.Quia si cognovissent, nunquam Dominum glorie crucifixissent. Car se cil le coniüssent, ço dit sainz Pols, ja le Segnor de glorie n'øüssent crucefié. Et se si faitement fussent li mal, dunc aparoient li bon. Et ceo dist :Et diriges iustum, scrutans corda etc.Deus cerche les cuers, caril veit les penséz et il cerche les rains, caril voit en quoi li hom se delite. Par les rains est signefiez li deliz, car es rains est li deliz de la car. Mal plait i a que Deus voit les cuers et cerche les rains ; or ne poet un devant lui guenchir.
Droturer est m'aiude del Segnur, qui sais fait les droitureres par cuer.
IUSTUM ADIUTORIUM MEUM A DOMINO, QUI SALVOS FACIT RECTOS CORDE.
Iustum adiutorium etc.Dous mestiers a en medecine, et d'ambesdeus seit Deus asseiz. Li uns est saneir l'enferté, li autres guarder la santé. Solunc le premier dist il la desore :Miserere mei, Domine, quoniam infirmus sum, sana me. Solunc l'autre dist il :Iustum adiutorium. Queinses, jo ai droiturier cuer, et por ço ai jo droiturier aiue de Deu, qui fait sals ceals qui droituriers cuers unt.
Deus est jugierres justes, fors, et suffranz ; corrocera se il cascun jor ?
DEUS IUDEX IUSTUS, FORTIS, ET PATIENS ; NUNQUID IRASCITUR PER SINGULOS DIES ?
Deus iudex iustus etc.Entros que ci a il parlépro verbis Chusi- Chusi, ceo vos desimes la desore, sone en latinsilentium, taisance - car taisantment et humlementa il parlé entres que ci de ses persecutiuns, de ço qu'il n'a mie rendu mal a ceaus qui mal li rendirent. Mais ore parole il poëstivement et mostre qu'il a poësté de faire venjance de ses enemis si cum Sires et jugeres. Alsi cum il desist : Que frez vos lasse genz ? Cil cui vos avez øü en despit il est Deus. Cui vos avez dejugié, il estiustus iudex. Iustusest cil, qu'il fait cascun ceo qu'il a deservi. Et poet le il faire ? Oïl, certes ! Il estfortis, il poet de ses enemiset corpus et animam perdere in gehennam, ço est en infer. Et por que ne l'a il dunc fait ? Por ço qu'il estpacienssi soffre, si atent, si apele a penitence.Nunquid irascitur per singulos dies ?Ço est, coroce se il dunques cascun jor ?Nenil, ne nos avroit mestier. Nos li mesfaisuns cascun jor, mais s'il se corusast cascun jor, mal plait i avroit. Il se corocera une sole fiee et ne durra mie le centisme part d'un ore de jor, si fera trembleir et ciel et terre et angeles et archangeles et sainz et saintes. Et qui porroit dunques dureir s'il cascun jor se coresast ? Mais ço fait mult a cremoir : ses maltalens est petiz et curz et la venjance est granz et longe, car puis qu'il avra dit :Ite maledicti, puis n'i valroit proiere.
Se vos ne vos tornez a lui, il crolera sen glaive ; il a tendu son arc, et l'a appareillié.
NISI CONVERSI FUERITIS, GLADIUM SUUM VIBRABIT ; ARCUM SUUM TETENDIT, ET PARAVIT ILLUM.
Nisi converti fueritis etc. Gladiusço estChristus, car si cum li espee est coverte et repuse en la guaïne, ensement fu la deïtez Jhesu Crist coverte et repuse en l'umanité. Mais quant um sache l'espeie, ele est bele et clere, et neporquant si est ele dure si fiert durement. Ensement nostre Sires Jhesu Cris, il fu en cest siecle coverz de se humanité, mais el juïse aparra il en sa deïté si cum l'espeie nue. Et dunc iert il clers a ses amis a cui il dira :Venite, benedicti Patris mei, et durs et trencanz a ses enemis a cui il dira :Ite maledicti. Et ço fait mult a noter et retenir qu'il dist :Vibrabit, car ço est granz amistez qu'il crolle s'epeie et ne fiert mie encore. Li crollers ço est maneciers, et qui manace, il garnist et castoie. Et la pieteiz de Deu nos manace et castoie longement et enviz fiert. Et ço est que dit :Arcum suum tetendit. Ço que est crollers l'espeie, ço est tendre l'arc. Mais cum traira, il n'i faura mie. Guai les chaitis a cui il traira ! Se vos volez, par l'arc poet um entendre le viez loi, et par la corde le novele loi et la saint Ewangile, car si cum la corde adoce l'arc et fait ploier, ensementsanctum Ewangelium, qui est novele lois, adulce et atempre le durté et la roidur de la viez loi. Car la viez lois dist :Dentem pro dente; la novele dit :Nolo mortem peccatoris. Et paravit illum,cest arc. Ço est, ceste sainte Escripture de la viez loi et de la novele a Deus apareillé, car la sainte Escripture est apareilliee por manecier et castier si cum li ars tenduz. Si cum dist li Apostles :Quecunque scripta sunt ad nostram doctrinam scripta sunt. Ço est, tot ço qui est escrit, a nostre doctrine est escrit, por ço que nos par l'ensegnement des Escriptures puissuns le volenté Deu deservir. Qui deservir ne le volt, leseinte Escripture jete sentence sor lui, si cum li ars qui gete la saiete.
Et en l'arc a il apareillié les vaiseaus de mort, ses saietes a il faites as ardans.
ET IN EO PARAVIT VASA MORTIS, SAGITTAS SUAS ARDENTIBUS EFFECIT.
Et in eo paravit etc. Vasa mortissunt li herite qui mal entendent et mal enseignent des Escritures, si cum nos disimes la desore. Il sunt en cest arc, ço est en seinte Escripture, mais por ço qu'il a lur sens le voloient aturner et nient si cum ele doit et ele volt estre entendue, por ço sunt ilvasa mortis. De cels dist li Apostles :Periculum in falsis fratribus. Et aillurs :Volentes esse legis doctores non intelligentes neque que loquuntur neque de quibus affirmant. Il volent estre maistre de la loi, si n'entendent ne ço qu'il parolent ne ço dunt il afferment. Et aillurs :Videte ne quis vos seducat. Ceo est, guardez que um ne vos deçoivet.Et in Canticis Canticorum : Capite nobis vulpes parvulas quedemoliuntur vineas. Ço est, prendez nos les petiz vulpillaz qui desroent les vignes. Les vignes apelet il les lius u seinte glise estper universum mundum. Li vulpisel, ço sunt li herite qui par lor male vie et par lor false doctrine enpirent seinte glise ço qu'il poent. Encontre tels :Sagittas suas ardentibus effecit. Les saietes sunt cil dunt nos disimes la desore,beatus Hieronimuset li autre maistre de sainte glise, qui par grant peene et par granz esturs nos enn unt pais fait. U li apostle, se vos volez, sunt les saïtes. Et suntvasa mortis, car par lur doctrine alquant sunt dampné en mort, alquant espris et enluminé del feu de Saint Esperitin vitam eternam. Et ço est que dist :Ardentibus effecit.
Este vos il enfante torcenerie ; il conçut dolor, et ønfanta felonie.
ECCE PARTURIT INIUSTICIAM ; CONCEPIT DOLOREM, ET PEPERIT INIQUITATEM.
Ecce parturit etc.Or volt il munstrer en cest vers por que Deus se coroce, por que il crollet s'espeie, por que il tent sun arc. Mais a premer fait a entendre quels est li coros Deu. Nos devuns bien savoir que li cors Deu estsi estables que en nule maniere ne se poet cangier ne muer ne corucier. Mais ço est li us de paler, que l'Escripture dist que Deus se corucet quant il fait corrucier les pecheörs, car en lui meïsme n'a il nient altre talent cum il dampne les perduz que dunc cum il salvet les justes. Maisangeli malipar cui Deus fait ses venjances, il en sunt lié de le perditiun et de le peine des perduz. Et alsi cum alcuns demandast : Por que soffroit il dunc queangeli malile funt ?, si respont li Psalmistes :Ecce parturit etc.Queinses, il n'en poent nient car li fel peine a tort.Parturire ço est proprement li travalz que la femme a quant ele enfante,et ço est mult granz peine et granz ahanz. Et li fel altresi granz peine met il a se felunie purchacier, et autresi volentiers le met il a uere, cum le femme volt volentiers estre delivre cum ele comence meil a aler. Et esguardez cum bele semblence de cele femme et del felun. La femme conceit a premiers, puis si le porte, et aprés si enfante. Ensement li fel a premiers conceot il le mal en sun cuer, puis le porte laienz sil couvet ; a deerrains si l'enfante quant il le met en ovre. Et ço est que dist :Concepit dolorem. Doloremappele il l'amor del siecle, por ço que tant cum il est unques plus granz, tant i atent um plus granz dolors. Et qui de l'amor del siecle est preins, certes lui estovera engrossier, car mult li estuet penseir dunt ilmaintenra le siecle, car mult estuet. Aprés qu'il iert engroissiés, certes lui convenra enfanteir felunie ; ço en est li enfés. Et nient une mais multes, car tot li mal qui unques avienent, el que le peu, avienent por amor del siecle. Et ço est que dist :Et peperit iniquitatem.
Le lac ovri, et l'enfoï ; et chaï en la fosse que il fist.
LACUM APERUIT, ET EFFODIT EUM ; ET INCIDIT IN FOVEAM QUAM FECIT.
Lacum aperuit etc. Lacusço est fosse. Et ensement est terriene covoitisse cum une fosse parfunde, car cum plus li um a, tant covoite il plus et tant li estuet plus.Et incidit etc.A ço ne puet nus falir qui cele fosse fait qu'il ne chïece enz, car tant cum il plus covoite et pense de terreine covoitise, tant descent il plus en parfunde fosse et tant s'eslonge il plus de Deu. Mais alquant s'en relievent par penitence ; alquant descendent de cest fosse en la parfunde fosse d'infer dunt um ne puet ne par penitence n'en nule maniere releveir.
Retornee soit sa dolors en son chief, et en sa vertiz descende sa felunie.
CONVERTETUR DOLOR EIUS IN CAPUT EIUS, ET IN VERTICEMIPSIUS INIQUITAS EIUS DESCENDET.
Convertetur dolor eius etc.Ço est a dire, ço qu'il conçut ço est dolurs, et ça tornerasor sun chef.Et ceo qu'il enfanta, ceo est felonie, ceo tornerasur sa vertiz, ço est sur le chief en sum. Car la dolurs, ço est l'amurs del siecle, et la felunie, ço sunt li mal et li pechié que um fait por l'amor del siecle, turnent si l'umme dessoz et si le tornent en us, qu'il li tolent raison qui ses chiés est, qu'il ne voit gote laienz el cuer ne ne sent ne ne s'aperçoit cum mal il a ovré, einz li est si abeliz et si tornez en us que ço poise lui que plus n'en pot faire. Mais a cel jor del juïse cuminiquitasdescendra tot a fais sur sun chief, dunc verra il bien cleir si ne li vaura nient. Dunc iert il mult repentanz si n'i avera ja pré.
Ge regehirai a Deu solunc sa justice, et ge canterai al nun Segnor Altissme.
CONFITEBOR DOMINO SECUNDUM IUSTICIAM EIUS, ET PSALLAM NOMINI DOMINI ALTISSIMI.
Confitebor Domino etc.En la fin del psalme, pois que li Prophetes a veüe le justice des mals et la joie et le salut des bons, si s'en fait lié et si nos somunt del loënge Deu ensemble o lui. Car ceste confesse que il dit,Confitebor, n'est mie ci endroit confesse de pechié mais de loënge, qu'il loet Deu de sa justice, que il eshauce et salve les bons et ren as maus ço qu'il unt deservi. Et por ço dist il :Et psallam nomini Domini Altissimi.Psallere , çoest proprement cançons de psalmes. Ço est a dire, ad altre segnorage pot um canter altres cançons, mais geo canterai mes psalmes el num Deu Altisme.
Sire, nostre Sire, cum mervellos est tes nums en tote terre !
DOMINE, DOMINUS NOSTER, QUAM ADMIRABILE EST NOMEN TUUM IN UNIVERSA TERRA !
Domine, Dominus noster, etc. In finemço avuns nos dit la devant, etpsalmusetDavid, que ço signefie. Or esguarduns que estpro torcularibus, car tels est li titeles de cest psalme :In finem psalmus David pro torcularibus. Torcularço est pressoirs dunt un presse les vins, si est ses mestiers qu'il depart le vin des vinaces. El pressoir met um tot emsemble et le vin et les vinaces, mais la se departent. Ensement en seinte glise mainent tot ensemble li bon et li mal, mais seinte glise les depart mult loing par merites et devise par cors ; et en l'autre siecle les divisera par leus, quemult les metra l'un ensus de l'altre. U altrement pot um partorcularentendremartyrium sanctorum, le martyre des sainz, duntbeatus Paulusdist :Sancti ludibria et verbera experti insuper et vincula et carceres. Car altresi cum um peine cel vin, um le fole, um le pile, um le pressoire, ensement demana umsanctos martyres. Um les bati, um les loia, um les tormenta en multes manieres. Mais qu'en fu ? Li cuers d'aus, encore fuissent il en despit et en vilté en terre si cum vinaces, Deus en recolli les ammes en sum Paradys si cum le precius vin es celiers. Et se vos volez plus sotilment dire, par le vin et les vinaces poez entendreverbum divinum, les paroles Deu,et vocem humanam, et la voiz de l'home, qui vienent ensemblead aures auditorum, as oreilles de ceaus qui escutent,sicut vinum et vinaciaqui venent ensemble al pressoir et la si se departent. Car vientintellectussi prentverbum Dei, sil repont el cuer a guarder si cum le vin el celier. Por ço met li prozdom son vin el celier qu'il en volt son cors aaisier. Por ço doithumle parole Deu oïr et entendre c'um le mete en memorie et que un en doit l'amme abeverer. Et ne vos esmervelliez mie que geo di que les oreilles sunt ci endroittorcular, carPaulusdistad Romanos : Fides enim ex auditu, auditus autem per verbum Dei. La foiz, ço dist, vient de l'oïe, et l'oïe de la parole Deu. De ces pressoirs cante li Prophetes cest psalmein finem, ço estin Christum, qui maistres est et sires de ces pressoirs et de ces vins, si dist :Domine, Dominus noster. Dominede totes creaturesper potentiam;Dominus noster, ço estrationabilis creature, des homes et des angeles qui te serventper dilectionem, par amisté.Quam admirabile est etc.Merveillus est li nuns Deu, car il meïsmes est merveillus ; ço pot um veïr et conoistre par les meveilluses creatures qu'il a faitesin universa terra.
Car eslevee est ta grandece sur les ceels.
QUONIAM ELEVATA EST MAGNIFICENTIA TUA SUPER CELOS.
Quoniam elevata est etc. Magnificentia Dei est Filius Dei Christus. Cestmagnificentiafuelevata super celostot issiad litteramquantFilius Dei ascenditcorporalment el ciel le jor de l'ascensiun, que il muntasuper angelos et archangelos et sedet ad dexteram Dei. Ucelos, se vos volez, poez apeler les Escriptures, car en eles sunt celé li secré Deu et li hauth sacrement. Mais sur toz ces ciels estelevata magnificentia Dei, car nule Escripture ne pot comprendre ne deraisnier le grandeceFilii Dei.
De la buche des enfanz et des alaitanz parfesis tu loënge por tes enemis, que tu destruies l'enemi et vengeör.
EX ORE INFANTIUM ET LACTENTIUM PERFECISTI LAUDEM PROPTER INIMICOS TUOS, UT DESTRUAS INIMICUM ET ULTOREM.
Ex ore infantium etc.Enfanz apelet il les esliz, nient de ëage mais d'innocentie, dunt dist li Apostles :Malitia parvuli estote- Soiez enfant de malice. U, se vos volez, li apostele et li disciple nostre Segnor furent enfant endroit de ço qu'il ne seürent nule letre einz furent tot pescheur et simple home. Car s'il eüst eslit les clers et les maistres, li Judeu desissent ço qu'il øüst par lur sens et par lur sophismes le siecle conquis. Mais si cum distbeatus Paulus : Stulta mundi elegit Deus ut confunderet sapientes. Ço est, le folie del munde eslit Deus pur confundre les sages, et la foibleté del munde pur confundre la force. Et ço est que dist :Ut destruas inimicum et ultorem. Inimicumapelet ilhereticum vel philosophumqui lur savoir turnent en folie et ensegnent mal a entendre de Deu si cum li herite, et aorer les fais deus et les ideles si cum philosophe, que li seinz apostle et li seint preecheör unt tot conclus et destruit.Ultorem vel defensorem, si cum alquant livre dient, apelet il les Judeus. Il parolet singulerment si cum d'um seul, mais il fait a entendre plurelment de pluisors. Li Judeu suntultores vel defensores, car il se conbatent por lur loi si la defendent. Voire, fait il, tu destruisinimicum et ultorem, mais geo, fait seinte glise, esploiterai.
Car ge verrai tes ceels, les ovres de tes dois, la lune et les estoiles que tu fundas.
QUONIAM VIDEBO CELOS TUOS, OPERA DIGITORUM TUORUM, LUNAM ET STELLAS QUE TU FUNDASTI.
Quoniam videbo celos etc. Celosapelet il les Seintes Escriptures, si cum la desure, dunt seinte glise se fait liee qu'ele les pot veïr, ço est entendre, car par l'entendement des Escriptures vient toz biens et tote joie. Car si cum li ceaus enbelist et enlumine tot le sicle, qui mult seroit orbes, et obscure la tere et anoiose, se ne fust li benefices delciel, ensement, certes, mult seroit toz li munz avugles et malvais et ors, se ne fust li conselz et li adrecement des Escriptures, si menroit um la vie as mues bestes. Par les Escriptures eschive um le mal et fait um et conost le bien, si entent um le sacrement de l'incarnation nostre Segnur, cele mervelose conjuntiun de Deu et d'unne qui s'asemblerent en une persone Crist, cele grant merveille de la virginité nostre Dame qui meire est et pucele parmeint. Une joene pucelete meire d'um veillart.Antequam Abraham fieret ego sum. Qui ço dist qu'il fu devant Abraham, qui trois mile anz fu mors einz que la bele Marie fust nee. Ele norist de sa mamelete celui quitot norist et tot paist et tot governe. Ele porte celui en sun braceletqui appendit tribus digitis molem terre- qui sustent en trois dois le pesantume de la terre -et celos palmo concludit; qui le main ad si grande qu'il enclot le ciel en sa paume. Certes, must est granz et forz la dame qui ço puet porteir et sustenir. Forz di geo, nient par cors mais par merite. Ceo nos deraisnent les Seintes Escriptures. En aprés ço si nos envoierent plus haut, a cele grande hautece u unques nus ne pot plenierement parvenir, a cele merveille de la Seinte Trinité, dunt geo poi sai et poi en dirai. Car nus n'est en vie qui guares en puist savoir cum faitementPater et Filius et Spiritus Sanctussunt trois persones et cascune deviseement si est Deus, carPater est Deus, Filius est Deus, et Spiritus Sanctus est Deus. Et, neporquant, n'est ne mais queunus solus Deus. Metez ensemble altresi les trois persones. Ditez qu'il estuna et sola persona, si avez mentit. Departez les deïtez, ditesketroi deu sunt, por ço que trois persones sunt, si ravez mentiz. Et nequedentalia est persona Patris, alia Filii, alia Spiritus Sancti.Mais n'est miealia deitas Patris, alia Filii, alia Spiritus Sancti.Ne la deïtez ne volt estre partie, que um die trois deus, ne les trois persones aünees, que um die une persone. Et qu'en dirruns dunques ? Nos dirrruns et crerruns parfitement quebeata Trinitas Pater et Filius et Spiritus Sanctus est unus et omnipotens Deus. Atant pais ! De ço se fait ceste bone femme si liee que Deus li demostral'entendementdes Escriptures si dist :Quoniam videbo celos tuos etc. Opera digitorum. Le doit Deu apelet um en Seinte EscritureSpiritum Sanctum. Mais ci le met um plurelment si dit que les SaintesEscriptures, qu'il apeletcelos, sunt ovres des doiz Deu, por ço qu'il volt q'un entende quetota trinitasi ovret ensemble,Pater et Filius et Spiritus Sanctus. Et geo verrai plus encore, fait ele, car geo verrailunam et stellas. Par le lune entenduns nos generalment seinte glise qui estper universum mundum, tote l'assemblee des feaus. Par les estoiles divisément les menbres de sainte glise qui sunt ça et la espars, car seint glise est une et multes ; une por ço que une foiz est, multes por ço que cel sole foiz est tenue et creüe en mult leus, et dela mer et deça. Et ço est que dist :Que tu fundasti. Car u que eles soient, Deus les a fundeies et totes sunt unein Christo. Si cum il distin Canticis Canticorum : Una est columba mea. Por ço que seinte glise est figureie par le lune dirrun nos plus largement en cel psalme :In Domino confido etc.
Que est li hom, que ti sovient de lui ? U li fils de l'home, que tu le visites ?
QUID EST HOMO, QUOD MEMOR ES EIUS ? AUT FILIUS HOMINIS, QUONIAM VISITAS EUM ?
Ausi cum ildeïst : Mult as tu fait por home, qui cele hautece des Seintes Escriptures fesis por home, qui tante bele creature as fait por home. Qui est li hom que tu tant l'aimes ?Aut Filius hominis etc.A noter fait que il disthomo et Filius hominis, li hom et li filz de l'homme. Adams fu hom, mais il ne fu mie filz de l'homme. Et Deu sovint de Adam l'umme quant il visitat le Fil de l'homme. Adans ne fu filz de nul homme, car Deus le formatde limo terresi n'ot ne peire ne meire. Tot li altre suntfilii hominum, et nienthominis, qui unt peire et meire. MaisJhesus ChristusfuFilius hominis, et non hominum, car il n'ot a la sue temporel natevité nent de peire, mais Deus le visita de pres quantverbum caro factum est et habitavit in nobis. Verbumço estFilius Dei. QuantFilius Dei factus est filius hominisdunt avint ço qu'il dist :
Tu l'as fait un petit menor des angeles ; de glorie et d'onur l'as tu coronét ; et si l'as mis sor les ovres de tes mains.
MINUISTI EUM PAULOMINUS AB ANGELIS ; GLORIA ET HONORE CORONASTI EUM ; ET CONSTITUISTI EUM SUPER OPERA MANUUM TUARUM.
Minuisti eum etc. Deus Paterle fist en une maniere menir des angeles quant il li donat les passibilitez dunt li angele n'unt nule ; de faim, de soif, de lassement, de passiun, de mort. Mais ço fupaulominus, un petit, ço dist. Mais nus autres qui les pechiez faisuns, ne summes miepaulominusminur maismulto minus. MaisFilius Dei Jhesus qui peccatum non fecit, se il fupaulominus minoratus,il fumulto magis honoratus. Et ço est que dist :Gloria et honore coronasti eum etc. Gloriafu Jhesus coronezpost resurrectionem suam, quant ilpost mortempristcorporis immortalitatem, qu'il ja mais ne pora morir. Si cum dist l'Escripture :Christus resurgens ex mortuis iam non moritur. Ço est,Christusest relevezde mort et ne mora ja mais.Honorefu il coronez, car toz li siecles le honore et curt a la foi et a la creance de lui.Et constituisti etc. Opera manuumapele ilangelos, archangelos, et totes les vertuz del ciel, sur cui nostre humanités est levei et essalciei el cielper Jhesum Christum. Et ne dotez nient de ço, car il dist plus :
Totes coses as tu geteies desus ses piez, berbis et boés, et ensorquetot totes les bestes del camp.
OMNIA SUBIECISTI SUB PEDIBUS EIUS, OVES ET BOVES UNIVERSAS, INSUPER ET PECCORA CAMPI.
Omnia subiecisti etc.Queinses, que iroie geo parlantdes angeles et d'archangeles ? Tut quanque fu, et quanque est, et quanque ja mais iert, as tu geté desus ses piez, car li angele, li archangele, le servirent et aürerent. Li roi, li conte, li prince, que qu'il soient, u enviz u volentiers, malgré lor, lur estud estre desuz ses piez. Si cum dist li Apostles :In nomine Jhesu omne genu flectatur, celestium, terrestrium et infernorum. Ço est, tot les genoils estut flechir devant Jhesu, ceaus del ciel, et ceaus de la terre, ceaus d'infer.Oves et boves etc.Par les brebis entent il les innocenz et les simpleces, qui nul mal ne sevent en eaus meïsmes ne nul n'en porcacent altrui. Par les bos, les archevesques,les evesques, et les prelaz de seinte glise, qui le dure terre des cors pecheörs erent et amoloient a la carue de la parole Deu, por ço que li fruis de justice et de bones ovres i poist croistre et frutefier.Insuper et pecora campi. Les bestes del camp apelet il les bestials homs, qui nient n'entendent a Deu mais a lor ventres et as povres deliz de lur car, qui nient ne muntent al mund de bones ovres einz vunt espatiant par l'ampleté et par la largece de lur volentez, dunt dist l'Esscripture :Ampla est via que ducit ad mortem. Ço est, le voie est mult ample qui maine a la mort. En cest camp trova Caïm Abel sun freire quant il le mordri. Car l'amme qui el mont de Seinte Escripture døüst monter par bones ovres et par bone devotiun pur Deu amør et servir et a lui entendre, quant Caym, ço est li diables, la trove bas el camp de pechié et del delit del siecle, il l'ocit. Caïm est frere Abel, et li diables est nos freire et freire seint Michael en ce que Dex le fist si cum nus. En cest camp fu ocis Abel, qui pas ne fust ocis si fust a osteil delez sun peire. EnsementDina filia Jacob, par ço que ele issit fors perdit ele sun pucelage.Egressa est, inquit, Dina ut videret mulieres regionis illius. Ele issit fors, ço dist, por veïr les femmes de cele contree, si vint Sichem, li princes de cel païs, si le ravi si li toli sum pucelage.Princeps huius mundiest li diables. Cum il trove l'amme qui fors est essue por veïr muliers, ço est le molece et le febleté de sa car, qui la se vait delitant et esbaniant, si li tolt sun pucelage,cele porté et cele netee que Deus li dona.
Les oisels del ciel, et les peissuns de la meir qui parvunt les sentiers de la meir.
VOLUCRES CELI, ET PISCES MARIS QUI PERAMBULANT SEMITAS MARIS.
Volucres celi etc.Li oisel qui sunt legier, qui ça et la vunt voletant, signefient les orgoillus qui legiers unt les corages, sanz verté et sanz establité, qui si se tienent a haus qu'il ne proisent ne Deu ne home.Pisces marissunt cil qui en parfunt se plungent por l'amor et por le richose del siecle aquerre. Ce sunt cilusurier, cil marceant, et li altre, quel que il soient, qui en mal et en pechiez se plungent et aparfunnent por le siecle. Car ço suntsemite marisli afeere et li negoce terren, et le mers signefie cest siecle qui mult est turbellus et perillus et parfunz, u multes anmes vunt a perditiun. Par ces trois manieres de pechiés, qu'il se delitent de la car qui est signifiéper pecora campi, li orguil ki est signefiéper volucres celi, le covoitisse qui est signefiéper pisces maris, volt il entendre totes les manieres de pechié. Et por ço que Deus tot ço a a governer et a jugier, si retorne il a lui si dist :
Sire, nostre Sire, cum est mervellos li tiens nuns en tote terre !
DOMINE, DOMINUS NOSTER, QUAM ADMIRABILE EST NOMEN TUUM IN UNIVERSA TERRA !
Domine, Dominus noster, etc.Quenses, geo dis la desure que tu es mervellos. Geo dis bien voir ! Voirement es tu molt mervellos, qui tot ço savras deviser et rendre a cascun se droite merite.
Ge te gehirai, Sire, en tot men cuer ; ge recunterai totes tes mervelles.
CONFITEBOR TIBI, DOMINE, IN TOTO CORDE MEO ; NARRABO OMNIA MIRABILIA TUA.
Confitebor tibi, Domine, etc. In finem et psalmus Davidquerez la desure, la u nos l'avuns dit. Mais ci fait a enquere qu'il volt direpro occultis filii, par les repunans del fil, car ço est li tyteles del psalme. Si fait a noter qu'il dist absoluement del fil, qu'ilne dist ne de men fil, ne del ten fil, ne del nului fil, mais simplement del fil. Mi semble, et voirs est, qu'il i notet excellence, si volt que nos i entendunsFilium Dei, qui est sur toz altres filz. Cist filz si ad repunalz por qu'il fait cest psalme, car il ad dous avenz. Li uns fu repus as Judeus et as altres quiJhesumcrucefierent e occirreint, car la deïtez i fu repuse en l'umanité. Mais li altres avenz n'iert mie repuz, quant il venraiudicare vivos et mortuos et seculum per ignem, einz iert apparans, car la le verunt tot cil qui unques furent nei de meire. De ces avenz et des repunalz volt il parler en cest psalme. Et ne vos griet mie se ge di que li autres advenz a repunals por ço que gø ai dit qu'il iert aparanz, car gol pren cisecundum occultum Dei iuditium, solunc le juïse Deu qui mult nos est ore repus. Car mult nos est ore repus quel part nos seruns la turné, a destre u a senestre. En cest siecle meïsmefait Deus ses repunalz de bien et demal, qui mult nos sunt occult, car nos ne savuns por que il les fait. Car ildone ci granz biens et granz hunors a ses amis si lur commence ci bien a faire, si lur parfra en l'altre siecle cum lur donra les parmanables biensin vitam eternam. Il done ci grans biens et grans honurs a ses enemis, qui ja es parmanables biens n'enterrunt. Il done ci granz mals et granz contraillesa ses amis, ki ja en l'aultre vie n'avrunt mal ne contrarie.Il done granz mals et granz contraries ases enemis si lur comence ci et la lur parfera com il metcorpus et animam simul in gehennam. Et de ces repunals qui ore nos sunt mult repus cantera cist psalmes. Aprés si nos thuce d'Antecrist, des mals et des persecutiuns qu'il fera en seinte glise. Aprés si destruit l'error d'alquans qui cuident que par aventure et par destinee avingent li bien et li mal, si dist si faitement : Beaus Sire, fait il, alquant mespensent de ço qu'il voient communément avenir et mal as bons et bien as maus, sin unt miremurie en lor cuørs. Mais geo qui saide occultis filii confitebor tibi, ço est, ge te loërai,in toto corde meo. Nient si cum cil qui por le bien te loent et por le mal murmurent, car cil ne te loent miein toto cordemaisin parte cordis. Confitebor, di geo, en moi meïsme, et as altresnarrabo omnia mirabilia tua. Les ovres Deu, qui entendre i volroit, sunt mult mervelluses, car ço fu mult mervelluse cose qu'il resuscitaLazarum, qui quatre jors avoit geüt el sepulcre et ja estoit puanz. Mais mult fu plus mervelluse qu'ilresuscitaPaulum per conversionem, qui ja estoit morz en l'amme et si fel et si cruels qu'il ne pooit nului oïr de Jhesu parler en bien qu'il n'ocesist et destruisist. Mais pluisor sunt qui seivent l'un esmervellier et nient l'autre.
Ge m'esleëceraiet jo averai goieen toi ; ge canterai a tun num, Altisme.
LETABOR ET EXULTABO IN TE ; PSALLAM NOMINI TUO, ALTISSIME.
Letabor in corporepor les biens temporels que tu dones as cors.Exultabo, non in me sed in te, por les biens celestiels que tu dones as ames.Psallam nomini tuo, Altissime. Altissimum est nomen tuum, car ci ne te pouns nos conoistre ne veoirsecundum substantiam. Mais la, quant tu nos enseignerasde occultis filii, la te conoistrum nos miels.
En trestornant mun enemi ariere ; il serunt affleblit, et perirunt de ta face.
IN CONVERTENDO INIMICUM MEUM RETRORSUM ; INFIRMABUNTUR, ET PERIBUNT A FACIE TUA.
In convertendo etc. Inimicumapele il diable. Il est turnés arriere li diables, qui soloit devant aler etmener le siecle quel part qu'il voloit ; mais il estper crucem Christivencus et mis ariere. Et fait a noter qu'il n'est mie del tot ostez, mais mis ariere. Encore i a il peril ; s'il ne poet devant, il guaite ariere, et par lui et par ses menistres. Mais qu'en iert ?Infirmabuntur etc.Floible sunt li menistredel diable encontre les justes, car quanque il lur funt de mal tot retorne a bien. U, se vos volez,infirmabunturpoez direconvertentur, carPaulus, qui mult fu fors et roidez entrøs que il fu ministres et menbres del diable, si se senti mult floible quant il ot le colee receüe del castïement Deu.Domine, fist il,quid vis me facere ?Beaus Sire, fait il, que vols tu que geo face ? Et de cele crois qu'il mult avoit guerrïé et despité :Michi, fait il,absit gloriari nisi in cruce Domini nostri Jhesu Christi. Et peribunt a facie tua. Dunc fu il perduza facie Dei. Coment perdus ? Perduz el mal et troveiz el bien. Perduz fuSauluset retrovez fuPaulus; perdus li leus, et retroveiz li agneaus. Ço que ge di d'un sol entendez de toz ceals cui Deus torne del mal el bien. Si cum dist l'Escripture :Verte impium et non erit. Ço est, Sire Deus, torne le felun et il n'iert mie. Quenses, cum il ert a toi turnez, dunc n'iert il mie fel.
Car tu fesis mon jugement et ma cause ; tu sesis sor le trone, qui juges justice.
QUONIAM FECISTI IUDICIUM MEUM ET CAUSAM MEAM ; SEDISTI SUPER THRONUM QUI IUDICAS IUSTICIAM.
Quoniam fecisti etc.Bien di geo que li enemis est tornez ariere et si ministre sunt afleblié. Coment avint ço ? Car tu fesis mun jugement. Le jugement duntChristusfu jugiez fesis tu mien.Et causam meam. Posuerunt super caput eius causam ipsius scriptam : Jhesus Nazarenus rex Judeorum. Cele cause fesis tu moie. Moie, di geo, le fesis tu et le jugement mien, car tu le tornas a mun prod. Ço est us de parler que nus apeluns nostre cose ço qu'a bien nos vient, si cum li marunier apelent lor vent celui qui bien les meine a esploit.Sedisti super thronum. Deus Patersist sor sen trone, sor l'anneChristi filii suiqui ses trones fu et est. UChristus, se vos volez, pois qu'il le sun jugement et le sue cause fist nostre, il sistsuper thronumquant il munta el ciel et il sistad dexteram Patris. Et iudicat iusticiam. El jor del grant juïs, et ore entrøsper occulta iudicia sua, par ses repus jugemens, qu'il done les biens et les mals a ceaus que lui plaist.
Tu cosas les gensz et li fel perit. Le non de als as tu desfait parmanablement, et el secle de siecle.
INCREPASTI GENTES, ET PERIIT IMPIUS. NOMEN EORUM DELESTIIN ETERNUM, ET IN SECULUM SECULI.
Increpasti gentes.Et par lui meïsme, et par ses apostles, et par ses preescheörs, a Damledeus tos jorz cosé les pecheörs.Et periit impius, ço estdiabolus, qui destruiz estper doctrinam Christi et apostolorum. Uimpius, ço que il dist singulerment entendez i plurelment de tot ceaus qui a Deu se convertent, car enn une maniere sunt il peri al mal cum il comencent a faire le bien. De ço dist li Apostles :Mortui enim estes etvita vestra abscondita est cum Christo in Deo. Vos estes mort, fait il as fedeles, et vostre vie est repuse avoc Crist en Deu.Nomen eorum etc.Lor nums fu tels qu'il furent apeléimpii, felun. Mais cel nun lor a Deus desfait et tolut, qu'il ne sunt mais apelé felun mais juste, mais ami Deu, mais fils Deu. Et quantel duera ço ?In eternum, parmanablement, fait il,et in seculum seculi, et en cest siecle et en l'altre sen fin.
De l'enemi sunt defalies les espeies en fin, et lor citeiz as tu destruites.
INIMICI DEFECERUNT FRAMMEE IN FINEM, ET CIVITATES EORUM DESTRUXISTI.
Inimici defecerunt etc.Les espees de l'enemi apele il les herites et les faus crestiens, qui par lor fauses doctrines et par lor errors decevoient les anmes, si les ocioient cum il les getoient de la voie de verité et de droite creance, cum faisoitSymon Magusqui faisoit entendre a le simple gent qu'il estoitfilius Dei. Mais, la merci Deu, tot sunt falli ; encore en soit il alcuns qui repostement soit de lor seüte, n'en ose nuls apertement avant venir.Et civitates eorum destruxisti.Les citez apele il les assembleies de cels cum furentariani, sabelliani, manichei, et li altre felun qui tot sunt destruitper predicatores et doctores ecclesie, par les preecheurs et les maistres de seinte glise. U, se vos volez, par les citeis poez entendre les noises des vices et les tumultes des mals penseiez qui sunt es cuers des pecheörs, car tos jors i a altresi cum uns plais et unes noises, si plaide li cors et la volentez de la car encontre l'amme et encontre les sues volentez. Si cum dist li Apostles :Spiritus concupiscit adversus carnem, caro autem adversus spiritum. Et aillurs :Sentio aliam legem in menbris meis repugnantem legi mentis mee.Geo sent, fait il, un altre loi en mes menbres qui se combat a la loi de ma penseie. Mais cestes citez sunt destruites quant par alcune bone doctrine, u par compunctium, u par alcune maniere de bon consel, avient que Deus reguarde et visite le cuer de sum crestien, si li aiude qu'il par bones ovres de confessiun et penitence destruit ses pechiés et les pensez de mal.
La memorie d'eals est perdue a son ; et li Sire parmanablement parmaint.
PERIIT MEMORIA EORUM CUM SONITU ; ET DOMINUS IN ETERNUM PERMANET.
Periit memoria eorum etc.Le memorie de cels perist, ço est la memorie de lor pechiés, car puis que alcuns se repent et il s'enmeldre de sun pechié, quidez vos que Deus li doi reprover et dire : Ço fesis tu et ceo ? Ne place Deu ! Et li pechié, et la noise del pechiét, ço est la grief venjance qui seüt aprés les pechiez de cels qui ne se volent enmeldrer, tote perist en ceoz qui s'enmeldrent.Et Dominus in eternum permanet.Les males citezsunt destruites.Et framee defecerunt etc.Les espeies d'error sunt defalies, et nostre Sire maint Sire parmanablement.
Il ad apareliét en juïse sun siege ; et il jugerat le cercle de la terre en evaltét, il jugerat les poples en justice.
PARAVIT IN IUDICIO THRONUM SUUM ; ET IPSE IUDICABIT ORBEM TERRE IN EQUITATE, IUDICABIT POPULOS IN IUSTICIA.
Paravit in iudicio etc.Queinses, Pilates et li Judeu etSymon Maguset li altre tyrant l'unt asez contrarié, et li pecheör qui a lui ne se volent convertir, mais il sunt malballi, car il a sun throne appareillé.Thronusço est sieges de maiestei et de seignorie,et ipse qui iudicatus est in humilitate, qui se laissa jugier en humilité,iudicabit orbem terre. Vos tot jugastes lui sol, mais mar i venistes, car il sols jugera vos toz, et encore plus.Orbem terre, tot le siecle, jugera il. Et conment ?In equitate. En üelté, ço dist. Fiere parole i a que Deus jugera velment, ço est qu'il donra cascun ço qu'il avra deservi. Certes, li uns de nos avroit mestier de tot ço de bien que li tresze porroient faire. Mais or n'i a nient de ço. Quil but, si le soille. Qui nent de bien n'i aportera, certes por nient i garderoit ne sus ne jus ; nient de bien n'i avra.Iudicabit populos in iusticia.Et ço est qui dist, il jugera les poples en justice. Justice ço est droiz.Et n'est ceo dreitque cascunz avra ço qu'il avra deservi ? Oïl ! Si cum dist uns sages hom :Quod serimus metimus, et quod damus accipimus.Ço que nos semuns ço recevunz, ço que nos donuns çoprendunz.
Et li Sire est faiz refuisz al povre ; et aidieres en convenabletez, en tribulatiun.
ET FACTUS EST DOMINUS REFUGIUM PAUPERI ; ADIUTOR IN OPORTUNITATIBUS, IN TRIBULATIONE.
Et factus est Dominus refugium etc.Aprés les manaces radocet il et reconforte. Queinses, ne vos esmaiez nient, carDominus, cil qui jugera, il ert refus et aiude. Ço est grans conforz quant cil qui enplaidiez est, que il seit que cil devant cui il esta en plait, qui Sire est et comandeire de le justice, qu'il a volentét de lui aidier. Dunc est il garis. Mais cui aidera il ? Tote le gent ? Nenil pas, maispauperi, al povre, dunt il dist :Beati pauperes spiritu. Beatus Gregoriusdist :Beati pauperes, sed non omnes.Li povre sunt bonoüreus, mais nient tot. Voir se dist, car teil sunt povre en cest siecle, qui n'unt mie de pain, qui en l'altre siecle n'avrunt nes gutte de eve. Et tel sunt riche en cest siecle et unt totes les plentez del mund, qui suntpauperes spiritu, tanquam nichil habentes et omnia possidentes.Il unt totes les richoises del siecle et sunt cum il nient n'eüsent, car il n'en sunt ne orgoillus ne enflez n'encontre Deu ne contre home. Si cum dist David aillurs :Ego sum pauper et dolens. Geo sui, fait il, povres et dolenz. Il estoet rois de Jerusalem, riches hom fu il mult corporelment. Mais il entendoit spiritelment a unes richoises qu'il desiroit, si se tint por mult povre et sues ricoises a mult petites et mult viles quant il cels n'avoit. Car si cumdistbeatus Gregorius : Si consideremus que et quanta sunt que nobis promittuntur in celis, vilescunt animo omnia que habentur in terris.Ço est, se nos esguarduns bien queles sunt et cum grans les richoises del ciel, mult nos seroit vil quanque nos aruns en terre. A tels povres est Deusadiutor. Et quant ?In oportunitatibus, en covenabletenz, ço est quant il en unt mestier. Et quant est ço ?In tribulatione. Par Deu, dunc est ele saverose l'aiude quant um est en tribulatium, quant il est esguarés, quant il est desconseilliés. Totad litteramsocurt Deus nostre Sire ses amis etin presenti tribulatione, et en la grant tribulatium del jor del juïse ; lors aidera il en la fin. Et por ço, fait il, beaus Sire que tu aiudes les tiens :
Et cil espeirent en toi quiconurent tun num, car tu n'as mie gerpi cels qui te quierent, Sire.
ET SPERENT IN TE QUINOVERUNT NOMEN TUUM, QUONIAM NON DERELIQUISTI QUERENTES TE, DOMINE.
Sperent in te qui noverunt nomen tuum.Li nuns Deu est tels : Qui est. Moyses li demanda : Beaus Sire, fist il, tu me envoies en Egipte au roi Pharaon. S'il me demande qui m'i envoie, que dirai ge et a lui et as filz Israël qui la sunt ? Geo ai a nun Qui est, fait il.Sic dices filiis Israel : Qui est misit me ad vos. Ensi diras tu as filz Israël : Qui est m'envoie a vos. Li altre il sunt alquant, alquant furent si sunt alé, alquant ne sunt encore venu mais venrunt et ne demorrunt guares, sin irunt ultre. Mais qui que vienge, quin que voist, nostreSire Deus est Qui est, car il ne passe, il ne cange, il ne mue. Et por ço doit um bien en lui esperer car il ne falt. Et ço est que dist :Quoniam non dereliquisti querentes te. Tedist il et ne mietemporalia bona, les temporels biens.
Cantez psalme al Seignor qui maint en Syon ; annuntietz entre les gens les estuides de lui.
PSALLITE DOMINO QUI HABITAT IN SYON ; ANNUNTIATE INTER GENTES STUDIA EIUS.
Psallite Domino etc.Entrøs que ci a li Prophetes recunté les benefices que Deus nos a faiz de ço qu'il a l'anemi tornez ariere, que les espees de l'enemi sunt falies, que les citez sunt destruites, que Deus est refuis et aiude al povre. Or nos sumunt il que nos li aidum Deu a loër et graces a rendre de ce qu'il fait nos a. Syon sone en latinspeculatio, bavete. Ço est bavete la u l'ens munte en haut por lonz voir, et signefiet seinte glise qui munte el munt quiChristusest par bones ovres, por ce qu'ele volt loins veïr.Ele volt veïret avoirvitam eternam, qui mult est loinz devisee et departie des dolors et des miseries de ceste vie. En cest Syon maint Deus, si cum dist li Apostles :Templum Domini sanctum est quod estis vos. Ço est, li temples Deu est seinz, et ço estes vos. Et por ço :Psallite.Et nient solement ceo mais :Annuntiate inter gentes etc.Queinses,psallitea vostre pro meïsme, etannuntiatea oz vos proïsmes, car qui la parole Deu set il la doit annuncier celui qui ne la seit. Et alsi cum alcunsdesist : Nus n'osum preechir car um nus dist lait, um nos fiert, um nos ocit. Ne vos caut, fait il :
Car en requerant sanc des powres li sovientde eals; il n'ad mie oblié la clamor des povres.
QUONIAM REQUIRENS SANGUINEM EORUM RECORDATUS EST ; NON EST OBLITUS CLAMOREM PAUPERUM.
Quoniam requirens sanguinem etc.Il requerra, fait il, Deus vostre sanc, ço est vostre mort, sor ceaus qui vos ocient, et vos salvera et aus perderain gehennam. Non est oblitus clamorem pauperum.Ço ne quidez mie, fait il, que Deus vos ait obliez por ço qu'il ne vos fait mie vos talenz si tost cum vos volez. Il seit bien qu'il ad a faire et dunt vos est mestiers.
Merci aies de moi, Sire ; voies m'umilité de mes enemis.
MISERERE MEI, DOMINE ; VIDE HUMILITATEM MEAM DE INIMICIS MEIS.
Miserere mei, Domine etc.Ci prent li Prophetes lapersone de seinte glise en soi meïsme si proie il seus por toz les altres.Vide humilitatem meam.Voiz, fait il, men abaisement. Et dunt vient cist abaisemenz ?De inimicis meis. Inimici sancte ecclesiesuntcil ki les seinz martirs turmenterent corporelmentet cil qui falses doctrines et falses errors i aleveirent, dunt ele est tormentee et destorbeie spiritelment. Encore a ele plus privés anemis, les volentés de la car, qu'il le retraient et apressent a val quant ele volt entendre a orisun et a la contemplatiun de Deu. De ceaus specialment proie ele ci.
Tu qui me halces des portesde mort, que ge anuncei totes tes loënges es portes de la fille Syon.
QUI EXALTAS ME DE PORTIS MORTIS, UT ANNUNTIEM OMNES LAUDATIONES TUAS IN PORTIS FILIE SYON.
Qui exaltas me de portis mortis etc.Les portes de mort apele ilcupiditates seculi, car si cum alcuns entre et ist par la porte, ensement par le covoitisse del siecle ist um de la voie de raisum et de religium si entre um es voies de pecié et de perditiun. U, se vos volés,per portas mortispuet um entendrequinque sensus corporis, les cinc sens del cors par cui tot li pecié et les covoitises et les corporés delectatiuns entrent a l'amme. Ço estvisus, le veüe, u parent le vanitez del siecle et le covoitise entre a l'amme. Li altre estauditus, li oïe, dunt um ot et aprent les folies et les legeries qui la parent entrent en l'anme si la guerroient mult. Li autre estgustus, li gustemenz, qui fait desirer les bones pevreies et les galatines et les vins et les clarés, qui must funt forvoier l'amme de celui qui trop les maintint. Li autres estodoratus, li odoremens, u parent entrent a l'amme ces doces odors u li cors se delite encontre raisun. Li autres esttactus, li atuchemenz, dunt um manoie et taste et tuche ces coses que um ne deveroit. Ce sunt li cinc sens del cors. Et por ço que ci parent fait um les peciés et les delectatiuns de la car, qui l'amme desturbent, sis apele ilportas mortis. Et ensement cum ço suntporte mortisa alquanz, sunt çoporte vitea ceaus qui a bien les aturnent. Et ço est que dist :Qui exaltas me. Ut annuntiem omnes etc. Filia Syonço est seinte glise. Ses portes suntsacramenta legis et Evangelii, li sacrement de la viés loi et de la novele, si cum estfides, le foiz,baptismus, corpus Domini, et cesaltres institutiuns de sainte glise par unt un entread vitam eternam. Et por çoquia exaltas me, que tu m'eshaucesde portis mortisa ço que geo annunce tes loënges es portes de la fille Syon, ço est por les sacremenz de seinte glise qui sunt portes par unt un entrein vitam eternam, por cest benefice :
Ge m'esleëcerai en tun salu. Enfichees sunt les genszen la mort que il fisent.
EXULTABO IN SALUTARI TUO. INFIXE SUNT GENTES IN INTERITU QUEM FECERUNT.
Exultabo in salutari tuo etc., ço estin Filio tuo. Car Jhesus sone en latinsalutaris, salvables, car toz saluz vient de lui. Por ço se doit um esleëcier en lui. Maisgentesne s'esleëcent mie. Por quoi ?Quia infixe sunt etc. Gentesapele il les paiens qui seinte glise tormenteirentin martiribus suis. Il n'avrunt nule goie cil, car il sunt enfichiéin interitu quem fecerunt. Car cele mort qu'il fisentsanctis martyribus suis, a els meïsmes le fisent il parmanablement. Et ço en seüt aprés :
En cest laz qu'il me repusent est pris lor piez.
IN LAQUEO ISTO QUEM ABSCONDERUNT COMPREHENSUS EST PES EORUM.
In laqueo isto etc.En cel laz et en cel cep qu'il fisent furent il laciét et encepét.Laqueus, se vos voleiz, pot bien estredolosa cogitatio, penseirs de boisdie.Pesço est amor. Cest amor, quant ele est de bien, si a nun caritét ; quant el est de mal, si ad nuncupiditas, covoitise. Por que di geo dunches que amor est piez ? Por ce que, ensement cum li piez portent l'umme la u il volt aler, ensement l'amors qu'il a u de bien u de mal portent le cuer et la volentét la u il tent. Or lisiez dunches vostre vers generalment de toz.In laqueo isto etc.Queinses, li pensers de l'home ço est ses laz,kar ceo k'il penseu a lui meïsme, u a altrui, ço est li laz. Car s'il pense de bien si est enlaciés en bien, et altresi de mal. Et ço est que dist :Comprehensus est.Car qui le bien commence a amer, il li delite petit et petit, en tant qu'il li torne en usage si li abelist si qu'il ne deigne mal faire, et altresi del mal.
Coneüz iert li Sire qui fait les juïses ; es ovres des ses mains est pris li pechieres.
COGNOSCETUR DOMINUS IUDITIA FACIENS ; IN OPERIBUS MANUUM SUARUM COMPREHENSUS EST PECCATOR.
Cognoscetur Dominus etc.Or en cest siecle le conoisent li sien ami. En l'autre siecle, quant il iertiuditia faciens, dunc le conoistrunt tot, et li bon et li mal, li bonad perpetuam salvationem, li malad perpetuam dampnationem.Et ço est qui dist :In operibus manuum etc.Notez qu'il dist :Comprehensus est peccator.Pris est, ço dist. Voirement est pris, sanz racat et sanz raënzun.
Torné soient li pecheör en infer, totes les gensz qui oblivent Deu.
CONVERTANTUR PECCATORES IN INFERNUM, OMNES GENTES QUE OBLIVISCUNTUR DEUM.
Convertantur.Ci mue le raisuns, et si a nun ciste muancediapsalma. Car il a la desore parlé communement et des bons et des mals, sis a mult desevrez et devisés par merite, encore vivent il ensemble. Mais ci parole il proprement des mals, si dist que la n'ierent mie ensemble einz ierent tot departi et de leu et de merite, car la iert desevrez li grainsde la paille et li vins des vinaces. Et ço est que dist :Convertantur etc.Totad litteramle vers ultre.
Car en la fin n'iert pas obliance del povre ; la soffrance des povres ne perirat en fin.
QUONIAM NON IN FINEM OBLIVIO ERIT PAUPERIS ; PATIENTIA PAUPERUM NON PERIBIT IN FINEM.
Quoniam non in finem etc.Queinses, ço semblet as pluisors que Deus les ait obliez, ses amis, por ço qu'il lor soffre a la fiee contrailes avoir et molestez. Mais ço n'iert miein finem, carpatientia pauperum, de cels dunt il dist la desore qui suntpauperes spiritu, non peribit in finem.Bien di geonon peribit, quia quanto durior pugna, tanto gloriosior corona.Ço est, tant cum li bataille est plus dure, tant est le corone plus gloriose.
Lieve sus, Sire ; ne soit confortez li hom : jugees soient les gensz en ta veüe.
EXURGE, DOMINE ; NON CONFORTETUR HOMO : IUDICENTUR GENTES IN CONSPECTU TUO.
Exurge, Domine etc.Puis qu'il a parlé de jor del juïse et delivrés les bons des mals, si li sovient d'Antecrist, des paines et des mals que il fera en seinte glise as feëls et as amis Deu qui dunc ierent. Sin apele Deu que lui sovenge dunques de ses amis si dist :Exurge, Domine, non confortetur homo. Antichristus, qui estpurus homoet nient Deus cum il feint, ne soit confortezsuper sanctos tuos, qu'il les poisset tormenter ne demener a la sue felenesse volenté.Sed iudicentur gentes in conspectu tuo, non in conspectu Antichristi.Ceste voiz est de ceals seinz qui erent el tansAntechristi, qui verrunt les malices et les crueltez qu'il fera si desirruntquod iudicium Dei veniat.
Sire, met legiste sor eals, sachent les genz que il home sunt.
CONSTITUE, DOMINE, LEGISLATOREM SUPER EOS, SCIANT GENTES QUONIAM HOMINES SUNT.
Constitue, Domine etc.Moyses fulegislator JudeorumetChristusnostre Sire, il funostrelegislator, ço est porterre de nostre loi, del seint Ewangele qu'il nos aportat. EnsementAntichristusapportera le sue loi et le sue doctrine, qu'il enseignera les dolenz, les perduz, sor cui il regnera. Maisin iudicio Deila verrunt il queAntichristusmar i vint et il meïsme avrunt a folie chevalciét. Et ço est que dist :Sciant gentes, cil qui en Antichrist avrunt creüt,quoniam homines sunt. Dunc le saverunt il qu'ilsunt home, ço est qu'il sunt fol et deceut, car hom est une fole cose et une floible quant il n'est par Deu doctrinez etmaintenuz.
Por que, Sire, es tu loing alez ? Tu despis en covenabletez, en tribulatiun ?
UT QUID, DOMINE, RECESSISTI LONGE ? DESPICIS IN OPORTUNITATIBUS, IN TRIBULATIONE ?
Ut quid, Domine etc.Ço restdiapsalma; ci mue il raisum et acuncte le malice del tans Antecrist. Et ensement cum il end eüst grant pieté de ceaus cui il tormentera, si s'en turne a Deu si l'en proie si faitement :Ut quid, Domine etc.Ço semble ceaus qui unt aversité et anguisse que Deus soit mult loing alez de als quant il l'apelent et proient aiude et il ne lur fait lur volenté si tost cum il volroient. Mais il seit bien qu'il a a faire. Si cum de seint Pol, qui trois foiz proia Deu qu'il li toliststimulum carnis, la somonse de la car, et Deus ne volt et dist por quoi :Nam virtus in infirmitate perficitur.Car tant cum li hom a plus de mal et d'aversité,tant est plus humbles ettant a il plus grant merite de Deu, cum il en bien et en pacience s'en contient. Et ço est que dist :Despicis etc. In oportunitatibus, es covenabletez. Ço est, la u mestiers est ot il dur Deus,in tribulatione. Car si cum distbeatus Paulus : Tribulatio pacientiam operatur, pacientia probationem, probatio vero spem. De tribulatium, ce dist, vient pacience, suffrance, qui mult est digne vertuz. De pacience vient pruvance,de pruvance vientesperance. Car, quant li bons chrestiens est provez bons, qui li poït tolir Paradys etvitam eternam? Nuls. Et por ço seüt aprés :
Dementres que li fel s'enorgoillist, est espris li povres. Il sunt pris ez conselz que il porpensent.
DUM SUPERBIT IMPIUS, INCENDITUR PAUPER. COMPREHENDUNTUR IN CONSILIIS QUIBUS COGITANT.
Dum superbit impius etc. Impiusço estAntichristuset li sien ministre, qui tormentent seinte glise et ceaus qui suntpauperes spiritu. Mais qu'en avient ? Dementres que il s'enorgoillist sur els,incenditur pauper, ço estpurgatur, est purgez si cum li ors en la fornaise. Li leigne i art et li ors s'i espurge, et tant cum plus i a de feu, tant remaint a lor mainz de putie. Tant cum li felun plus tormentent les fils de seinte glise, tant sunt il plus esmeré et lur felenie turné sur als. Et ço est que dist :Comprehenduntur etc.Lur conseaus est qu'ildestruent seinte glise, mais en cel consel sunt il pris, car et corporelment et spiritelment en remainent il destruit.
Car loëz est li pechieres es desirers de s'anme, et lifelest beneïz.
QUONIAM LAUDATUR PECCATOR IN DESIDERIIS ANIME SUE, ET INIQUUS BENEDICITUR.
Quoniam laudatur peccator etc.Il le loent cil cui il deçoit par false doctrine, qu'il lur fera entendre qu'il soitFilius Dei. Et qui croire ne le volra, il li donra de l'or et de l'argent asés, et s'il n'en pot faire sun desirier, ço est qu'il croient en lui, il lor fera les granz passiuns et les grans tormenz, tant que il l'aorerunt et beneïrunt si cum Deu. Et ço dist :Et iniquus benedicitur.
Li pechieres ad amarit le Segnur, solunc multitudine de sa ire, nel querrat mie.
EXACERBAVIT DOMINUM PECCATOR, SECUNDUM MULTITUDINEM IRE SUE, NON QUERET.
Exacerbavit etc. Peccator, Antichristus, exacerbavit, a corrocé Deu, et en tant l'a corociéquod secundum multitudinem etc.Ço estira Deique il soffre le peceör sa malice parfaire et acever, qu'il nel castoie ne par corporel afflictiun ne par enspirement de bien ne de compunctiun. Ço sunt cil cui Deus a puer getez, que il ja nes querra ne cure n'en avera, car si cum dist Salemuns :Quem diligit Dominus castigat.Ço est, cui Deus aime il le castoie. Mais Deus n'aime mie d'Antecrist ; por ço, n'il nel castiera, n'il nient n'en querra. Se vos volez,non queretpoez tornier a Antecrist. Queinses, il iert en tant degetez de Deu etdonezin reprobum sensum, quod non queret Deum.Et ço avenrasecundum multitudinem ire sue, qu'il iert irus,en tant heit Deu et ço qu'a lui munte. Et por ço seüt aprés :
Deus n'est mie en la veüde de lui, ordeies sunt ses voies en tot tans.
NON EST DEUS IN CONSPECTU EIUS, INQUINATE SUNT VIE ILLIUS IN OMNI TEMPORE.
Non est Deus in conspectu eiuscar il a perduoculum rationis, l'oil de raisun,et lucem veritatisqueChristusest qui dist :Nemo venit ad Patrem nisi per me.Ço est, nus ne vient al Peire se par moi nun, carego sum via, veritas et vita- car geo sui le voie par que um vait a Deu. Geo soi le verteiz en cui um doit croire, nient en Antecrist ; ge soi vie, car qui en moi croit il avitam eternam. Mais d'Antecrist,inquinate sunt vie eius, ço suntcogitationes, ses pensees, car quanque il pense et dit et fait estinquinatum, carcuius oculus nequam est totum corpus tenebrosum erit. In omni tempore, ço dist, car en cest siecle iert il huniz et en altre plus.
Tolut sunt ti jugement de se face ; de toz ses enemis avrat il segnurie.
AUFERENTUR IUDICIA TUA A FACIE EIUS ; OMNIUM INIMICORUM SUORUM DOMINABITUR.
Auferentur etc.Li juïses Deu iert toluz devant lui, car il dira la tot a veüe qu'il n'est altres deus que il, ne autres juïses que li siens, et par çoomnium inimicorum suorum dominabitur. Car ço dist um qu'il avra segnorie sor toz rois qui serunt a ses jors, et toz les veintera et sor aus regnera par males ars, par encantemens.
Car il dist ensuncuer : Ne serai ja maüz d'une generatiun en altre, sanz mal.
DIXIT ENIM IN CORDE SUO : NON MOVEBOR A GENERATIONE IN GENERATIONEM, SINE MALO.
Dixit enim in corde suo etc.Bien di ge qu'il overra par encantemens, car ço est sa fiance.Non moveborfait il, ço est ge ne porrai ja esploitier que me regnes soit eslargiza generatione in generationem, ço est estenduz de l'une gent en l'autre,sine malo, ço est sans mals ars. U, se vos voleiz, en tant est il deceüs et enbevrés del diable que il se ose pramettre en sun cuer qu'il regneraa generatione in generationem, ço est en cest siecle et en l'autre. Mais ço ne quideit il mie fairesine malo, ço estsine malis artibus et incantatione, car en ço se fie il tant que il bien quidera la parent tot faire quanque il pense. Usine malo, se il ne se fait cremoirper tormenta. Et a cest sens s'acorde bien ço que seüt :
Sa buche est pleine de maleïçons, et d'amarté, et de boisie ; desuz sa langue est peine et dolor.
CUIUS MALEDICTIONE OS PLENUM EST, ET AMARITUDINE, ET DOLO ; SUB LINGUA EIUS LABOR ET DOLOR.
Cuius maledictione os plenum est etc.Sa buche est pleine de maleïçuns, car il dist a Deublasphemias, qu'il dist que altres deus n'est que il, et a seinte glisecontumelias, contrailes, quant il par turmens le volt partir de sun espos Jhesu Crist et de la verté de sa creance qu'il estunus Dominus, una fides, unum baptisma.Et ço fait ilamaritudine et dolor. Amaritudoço est li turmenz et le passiuns qu'il fera as suns.Dolusço est le pramesse et le losenge par unt il decevera cels que il pora. Il les losengera, mais ses losenges ne funt a croire, carsub lingua eius labor et dolor.Laborço est par quel passiun et parquels angoisses il les puisse tormenteir.Dolor, ço est en quel maniere de mort il les puist ocirre. Et ço a ilsub lingua, desuz le lengue dunt il les losenge et premet les avoirs. Et noteiz qu'il ne dist miein linguamaissub lingua, carin linguaa il les doces paroles por decevoir les simples et les idiotes, et faire entendre et croire qu'il soitfilius Dei. Sub linguaa il les grans felunies par que il entent a confundresanctos Deiqui sage sunt et fort encontre lui, que il ne pot veintre ne par blandices ne par manaces.
Il set en aguaiz avoc les riches homes es reponals, por ce qu'il ocïet l'innocent.
SEDET IN INSIDIIS CUM DIVITIBUS IN OCCULTIS, UT INTERFICIAT INNOCENTEM.
Sedet in insidiis etc.Avoec les riches sera il cui il avra riches fais, cui il avra les tresors et les grans avoirs donés por croire en lui. Et ço iert aguaiz por ço que li altre les puissent veïr et penseir en lor cuers : Cist sire nos fera riches si cum il a fait ceals, trahiuns a lui. Et ço iertin occultis, en repunaus, car il ne verrunt ne n'entenderunt mie les granz malices ne les granz dolurs qui serunt aprés ses dons et aprés ses losenges. Et ço est qu'il dist :Ut interficiat innocentem.A ceo lur sermone il, a ce lor dune il ses avors qu'il les traiet avoec lui meïsmein dampnationem perpetuam.
Si oil reguardent el povre ; il aguaitet a reponuns, si cum li leuns en sa fose.
OCULI EIUS IN PAUPEREM RESPICIUNT ; INSIDIATUR IN ABSCONDITO, QUASI LEO IN SPELUNCA SUA.
Oculi eius etc.Si oil resguarderunt mult piement al povre, et a cels povres cui nos apelames la desorepauperes spirituet les autres povres, car il fera semblant par truandise qu'il soit mult merciables, etço qu'il fait qu'il le face tot por bien. Mais il ment tot,quia insidiatur in abscondito, il aguaite repostement ; les bones ovres que il fait apertement ceo sunt li laz qu'il a tendut por deceivre priveiment et por geter de la voie Deu et de voire creance et faire croire en lui.Quasi leo in spelunca sua.Par le foisse entendez le trecherie, par le leon la force. Car tels iert la maniere de sa doctrine : il decevera par sermuns, par blandices, par avoir donant.S'il si ne poet, il le turnet a manaces, a turmenz, a la force, si cum leuns qui ocit et devore. Et de ço seüt aprés :
Il agaitoit qu'il ravisse le povre ; ravir le povre dementres qu'il. attrahit.
INSIDIATUR UT RAPIAT PAUPEREM ; RAPERE PAUPEREM DUM ATTRAHIT EUM.
Insidiatur ut rapiat etc.Queinses, dis tu voir qu'il aguaitepor deceivere?Oïl, fait il, et plus, car il aguaiteut rapiat. Raptoresapele um ces robeörs qui par force tolent. Notez que il ne par raisun ne par deïté ne errera mie, mais par trecherie et par force. Par trecherie si cum li lerres qui emble par force, si cum li robeires qui tolt. Et ço dist :Rapere pauperem etc. Repeticio confirmatio est.Puis que il a ditrapiat pauperem, si reprent altre fierapere pauperem.Li reprendres,ço est li affirmers. Ço est li us de parler en Seinte Escripture que um reprent deus foiz un mot que um volt bien affermer, si cum estAmen amen dico vobisetDeus, Deus meusetFiat, fiat, et multes paroles de ceste maniere que um duble por affermer. Altresi fait il ci. A premiers dist il :Insidiatur ut rapiat pauperem, pauperem spiritucui il mult heit. Alsi cum alcuns li damandast : Fait dunches ?, et il recomencet et afermet. Oïl voir, fait il, il quiertrapere pauperem dum attrahit eum.Il attraitblandiciis, par blandeces, par doner, par manaces, par tormenz.
En sun laz l'abaisserat ; il s'enclinerat et il carrat cum il avrat segnurie eüd eü des povres.
IN LAQUEO SUO HUMILIABIT EUM ; INCLINABIT SE ET CADET CUM DOMINATUS FUERIT PAUPERUM.
In laqueo suo etc.Il l'abassera le povre, ço est l'ami Deu, qui povres estin spiritu, qui ne s'enfle mie ne ne met le cuer as richoises del siecle. Par le singuler entendez le plurel, par un povre entendez toz les seinz qui serunt a sun tens, qui suntpauperes spiritu.Cels toz abassera il en sun laz.Sun laz apele ci endreit les miracles et les signes k'il fra, qui serrunt lazcar la parent enlacera il tot le plus del siecle, et la parent abaissera il mult ses seinz etavillera. Mais qu'en ert ?Inclinabit se.Il s'enclinera dolereusement, car il s'abaissera tant a la terriene prosperité et al siecle qui li plaira qu'il en obliera Deu et iert obliés de Deu. Et ço est qu'il dist :Cadet cum dominatus fuerit pauperum.Cum il avera demenei sa segnorie et sa tyrannie sur les seinz qu'il apelepauperes, dunc carra ilin mortem carnis et in dampnationem perpetuam. Et vere cadet:
Car il dist en sun cuer : Deus l'a obliét ; il tornet envoie sa face, qu'il ne voie en fin.
DIXIT ENIM IN CORDE SUO : OBLITUS EST DEUS ; AVERTIT FACIEM SUAM NE VIDEAT IN FINEM.
Dixit enim in corde suo etc.Ço dirra il en sa deceüte conscience :Oblitus est Deus. Me punire scilicet, et pauperes suos salvare. Ço pensera il en sun cuer : Cist seint et cist chrestien dient si se prametent que Deus dampnera moi et salvera eals, mais il mentent tot, car Deus ad oblié et moi et als, moi a damner et als a salveir. Et ço est :Avertit faciem etc.Ço dira il : Deus a envoie tornei sa face qu'il ne voie ne moi ne alsin finem, ço estusque in finemet ja mais. Uin finempoez direin terram, carterra est finis elementorum et ultimum elementum.La terre est li fins et li plus bas des elemenz, si fu l'error des alquanz que Deus ne prendoit guarde ne cure de la terre ne des terriennes coses. Si cum dist Virgilies en cel vers reprendant un vassal :Nec curare deum credis mortalia quemquam.De ceste male secte iert Antecrist et iert tels li siens sens : Bien puis faire ce que je vuel, car Dexavertit faciem suam ne videat in finem, ço estin terram, caril ne prent guarde de la terre ne quanque um i fait. Uin finem, in die iudicii.
Leve sus, Sire mes Deus, et soit eshalcét ta mains ; que tu n'oblies les povres.
EXURGE, DOMINE DEUS MEUS, ET EXALTETUR MANUS TUA ; NE OBLIVISCARIS PAUPERUM.
Exurge, Domine Deus etc.Or comprent il ci endroit en soilapersonelaborantis ecclesie, de seinte glise qui est en labor et en peine por Antecrist qui la tormente, si semunt Damnedeu de sun juïse, qu'il avinge tost, et des tormenz Antecrist finer et des loiers des justes hasteir. Si dist :Exurge, Domine Deus.Lieve sus, Sire Deus, fait il.Exaltetur manus tua, ço estFilius tuussoit eshalcez, qui or est abaisiésin sanctis tuispar Antecrist ; il soit eshalciezin iudicio, que le maisniee Antecrist voie que ele est deceüte et ti seint sunt plus gloriosper tormentaqu'il unt suffert. Et ço est :Ne obliviscarispauperum.Antecrist dist :Oblitus est Deus, mais fai li conoistre qu'il ment.
Por que ad li fel corocét Deu ? Car il dist ensuncuer : Nen requerra.
PROPTER QUID IRRITAVIT IMPIUS DEUM ? DIXIT ENIM IN CORDE SUO : NON REQUIRET.
Propter quid irritavit etc.Por quel cose est ço, por quelz occulz jugement, por quels repus secrez, que li fel a poësté si grande de Deu corruceir et des sainz tormenter ?Dixit enim in corde suo : Non requiret.Ne requera ja Deus, ço est ne prendra ja Deus guarde de ce que je faz, et por ço ne m'en caut que ge face.
Tul voiz, car tu esguardes le travail et dolor, que tu les livres en tes mains.
VIDES, QUONIAM TU LABOREM ET DOLOREM CONSIDERAS, UT TRADAS EOS IN MANUS TUAS.
Vides quoniam etc.Queinses, il n'est mestiers que nus te die que il dist ne que il fait,quoniam tu laborem et dolorem consideras.Ço est, tu esguardeslaboremque il faitsanctis tuis affligendo, etdoloremqu'il lur faitoccidendo.Ettu videsencore :Ut, hoc est qualiter, tradas eos, Antichristum et complices suos, in manus tuas.Ço est, tu voiz bien con faitement tu ballistras Antecrist cum il cara es tues mains.Beatus Augustinusdist altrement, si determine si faitement cest vers. Alquant gent, fait il, sunt d'itel corage qu'il se vengent enviz, por ço que il a a venjance poine et desturbier et maltalent, et por ço si lur mesfait um plus segurement et plus volentiers. Et en cest sens direz vos si faitement :Vides etc.Tu voiz qu'il nos tormente.Et consideras laborem et dolorem, tu entens qu'il a poine et dolur en venjance a faire, ço estut tradas eos in manus tuas.Et ço quide Antecrist, por ço pechet il plus segurement encontre toi et tormentet seinte glise. Mais il est deceuz, car :
A to est laiez li povres ; a l'orphene seras tu aidieres.
TIBIDERELICTUS EST PAUPER ; ORPHANO TU ERIS ADIUTOR.
Tibi derelictus est pauper. Pauper, si cum ai dit la dessure ; par un entendez tuz, car tuit li saint sunt a Deu guerpit que Deus les venge, qu'il les maintengein tormentis, qu'il lur doinstvitam eternam pro morte temporaliqu'il suffrent por lui. Et ço est que dist :Orphano tu eris adiutor.Tant cum nos summes el siecle ne sumes nos mie orfene, car li sieclesen une maniere nos est peires, sin avuns aiude et solaz. Mais quant nos issuns del siecle, que nos mais n'i reguardunsne n'avuns en lui fiance, dunc summes nus orphene, dunc summes nus livré a la Deu aiude. Et de ço seüt aprés :
Brise les brachedelpecheör et del maligne ; ses pechiés iert quis, et n'ert mie trovez.
CONTERE BRACHIUM PECCATORIS ET MALIGNI ; QUERETUR PECCATUM ILLIUS, ET NON INVENIETUR.
Contere brachium peccatoris Antichristi, qui estpeccatoren soi meïsme,et maligni, qui est malignes es altres, es fedels Deu qu'il tormente. Depiece sun bras, ço est sa force, car il n'est qui conbate por les orphenes se tu non. Il proiet por seinte glise, que Deus destrue sun adversaire, et si cum cil qui bien en est cerz, il respont meïsmes si dist :Queretur peccatum illius.Ses pechiez iert recontez et requis devant Deu, car en iert destruz. Ci desfait il mult le conte Antecrist.Dixit enim in corde suo : Non requiret.Il dist en sen cuer que Deus ne requerroit nient sun pechiét, mais li Prophetes dist : Voierement si fera, Deus le querra por vengier.Et non invenietur. In consortio beatorum, en la conpagnie des boneürus, n'iert il ja troveiz car il n'i avra sun piét. U, se vos volez,queretur peccatum illius; li pechiez Antecrist, li turmenz et li flaëls qu'il fait de seint glise, iert quis, savoir mun s'il mais a mestier a espurgiersainte glise, car la vie des mals est expurgemenzdes bons, si cum le fornaise qui espurget l'or et l'argent.Queretur, faz geo,sed non invenietur; il n'iert mie trovez qu'il soit mais necessaries. Si come la fornaise quant li ors est bien esmerez, dont n'est ele mes neccessaire, ne la limaille quant li fers u li altres metaus est bien limés ; n'a mestier de plus limer.
Li Sire regnerat parmanablement, et en siecle del siecle ; vos perireis, gens, de sa terre.
DOMINUS REGNABIT IN ETERNUM, ET IN SECULUM SECULI ; PERIBITIS, GENTES, DE TERRA ILLIUS.
Dominus regnabit etc.Aprés les tribulatiuns et les turmenz met il le consolatiun et le confort, car dunc est saverus li biens cum il vient aprés le mal. Queinses, Antecrist et la sue maisnie qui vos unt tormenté, il ne vos porrunt plus faire, car il serunt destruit. EtDominus, por cui vos avez suffert les mals et les tormenz, il regnera et vos avoecin eternum et in seculum seculi. Seculumço est cist siecles,seculum seculiço est li altres siecles qui ja ne prendera fin, u Deus regnera parmanablement et la sue maisnie. Puis si se torne a la maisnie Antecrist si dist :Peribitis, gentes etc. Gentesles apele il por semblence, car proprementgentessunt li paien qui nule løi n'øürent.Et li desciple Antecrist n'avrunt nient de loi, car errors n'est mie lois. Et por ço dist il :Vos gentes, qui por l'error Antecrist guerpisteslegem Domini, peribitis de terra illius. Terram Deiapele ilvitam eternam propter stabilitatem, por stablitét,car si cum le terre esta ferme, queque les nuesvoisent entor turnoiant, queque li ventvoisent enpeignant, et li tonoirres et li effuldres noisent, queque le meirs et les autres ewes voisent entor hurtant, ele ne se moet. Et por ceste semblance si estvita eternaapeléterra, qu'el est ferme, que el ne pot avoir desturbier ne perturbatiun.
Le desirer des povres ad Deus oït ; l'aprestement del cuer d'els ad oït ta oreille.
DESIDERIUM PAUPERUM EXAUDIVIT DOMINUS ; PREPARATIONEM CORDIS EORUM AUDIVIT AURIS TUA.
Desiderium pauperum etc.Bien di geogentes, qui sunt maisniedes Antecrist, et il meïsmes avoec, periruntde terra Domini. Maispauperes spiritu, le maisniede Crist, qu'il unt desiré il l'avrunt, car Deus a oït lur desirer.Preparationem cordis etc.L'aparelment de lur cuer apele il le volenté qui li ami Deu unt de lui servir, de lui amer, que por mort ne por vie ne por les blandices Antecrist, ne por sun doner, ne por sun manechier, ne por sun ocire, nes pot um de Deu partir. Si cum distbeatus Gregorius de sanctis martyribus : Occidi possunt sed flecti nequeunt.Tuer les pot um, fait il, mais veintre nes pot um. Et que feroit dunches Deus lur amis ? Nes orroit il mie ? Certes, dunc seroit il trop surs. Entresait, fait il, si fera. Et notez qu'il ne dist mieaudietmaisaudivit auris tua. Ne dist mie que li orelle Deu les orra, mais plus : il les a ja oïz. Car Deus les a ja esliz, ja sunt escrit lur numin libro vite.
Juger a l'orphane et ad humele, por ço que li hom ja mais ne penset a soi grant faire sur terre.
IUDICARE PUPILLO ET HUMILI, UT NON APPONAT ULTRA MAGNIFICARE SE HOMO SUPER TERRAM.
Iudicare pupillo et humili etc.Deus les a oïz, ço dist,ut velit iudicare. Deus volra jugier a os l'orphanin cui li siecles n'est mie peres car il ne s'i fie nient, et a l'humele qui n'est mie enflez ne engroissiez del vent d'orgoil. Toz cels jugera Deus quant il dirra :Percipite regnum. Queinses, vos aveiz por mi suffert les mals et les poines, et ge juge par droit que vos devez avoir de moi por les temporels maus parmanables biens, por temporels peines parmanables goies. De bon seignur bon soldeie.Percipite regnum, ço est prendésvitam eternam, et si le prendeiz siut non apponatultra etc.Alsi cum il desist : Soiez seür, li mals Antecrist qui esthomo purus, sanz Deu et senz tot bien, n'avra poësté qu'il se doiemagnificare, faire grant seur terre, car dunc serunt tot mal feni en terre cum Antecrist et le sue deceue maisniee erent dampné et destruit.
El Segnur me fi ge ; coment dites vos a m'anme : Trespasse ultre el mont si cum moisums ?
IN DOMINO CONFIDO ; QUOMODO DICITIS ANIME MEE : TRANSMIGRA IN MONTEM SICUT PASSER ?
In Domino confido etc.Cist tyteles est la devant diz, por ço n'est mestiers que um ci le die. Mais ço fait a esguardeir que cist psalmes traitet des herites, qui se funt menbres de seinte glise apertement et priveement deçoivent et atraient par false doctrinecels qu'il poent destorner de la voi de verité. Cels reprent il, si lor respunt si faitement. Geo me fie en Deu, fait li Prophetes en la persone de seinte glise.Quomodo dicitis anime etc. Per montemdevuns entendreChristum. Si cum distYsayas Propheta : Venite, ascendamus ad montem Domini. Venez, fait il, muntuns al munt Deu. Li mons Deu estFilius Dei Christus. Monter al munt Deu, ço est croire el Fil Deu, car molt monte en haut et mult en ad grant merite qui en lui croit. Al mont se tint toz jors nostre Sire et al mont mena il ses amis. El mont comanda il a faire Abraham le sacrefice de sun fil Ysaac. El munt de Synay dona ilMoysiles tables de la loi. El mont de Tabor mena JhesusPetrum et Jacobum et Johannemquant il se transfigura devant eals si lor mostra sa deïtez. El munt de Calvaire fu il crucefiez.De monte Olivetimonta il le jor de l'ascensiun. Par tot ço nos enseigna il et dona essample que tot jors metissuns nos voies et nos consciences en la hautece des vertuz, et nient en bas ne en la valee des vices, car Paradys est hauz et qui venir i volt monter li estuetde virtute in virtutem.Et ço est granz peine de monter, mais li descendres est legiers, car plus descendroit um en un jor que um ne monteroit en cent. Infers siet bas, totad litteramsiet il en un grant val ardant qui a nun Gehenna,et via est amplaqui la meinetet multi gradiuntur per eam.Et mult i vunt, ço dist, par cele voie.Transmigra in montem, funt li herite a seinte glise. Trespasse el mont, ço estad Christum, par nos. Queinses, se tu recevoies nostre doctrine et tu voloies les Escriptures entendre solunc nostre sentence, dunc venroies tuad montemqui estChristus. Sicut passer.Et bien le porroies faire, car tu espasser. Ço est a dire, tu as eiles et pennes de vertuz dunt nos te ferum a Deu voleir si cum li moissuns qui volet liegerement quel part qu'il volt. U, se vos volez, vos poiezsi dire, que li herite dient qu'il sunt mont, ço est haut de science et de merite, si somonent et porvochent seinte glise qu'ele volt en eals, ço est qu'ele vienge en lur secte et en lur doctrine, qu'ele croiet si cum il croient et entendet les Escriptures si cum il entendent. A ceo repunt ele si dist :Quomodo dicitis etc.Queinses, si ge ai vostre doctrine me tenisse et a vos passasse, et en vos me fiasse de me creance, dunc seroie geopasser, moissuns. Notez quepasserplus va voletant et salant et remuant de leu a altre que nus altres oiseauz. Et est li respons de seinte glise : Se ge le voire creance et le saine doctrine et le droit entendement des Escriptures lessasse por passeir ultre as vos errors, dunc seroie ge legiere et vaie si cum est li moissuns.
Car aitele vos li pecheör unt tendut l'arc ; il unt appareilliét lor saietes el coivre, por qu'il soïent en l'oscur cels qui unt droitquer.
QUONIAM ECCE PECCATORES INTENDERUNT ARCUM ; PARAVERUNT SAGITTAS SUAS IN PHARETRA, UT SAGITTENT IN OBSCURO RECTOS CORDE.
Quoniam ecce peccatores etc.Quant el a respondu en la sue persone, si se torne a ses amis si lur dist : Li herite me volent deçoivre, mais il ne funt a croire car il suntpeccatoreset il unt tendu l'arc. Sovenir vos doit que nos desimes la desorein septimo psalmoque li ars signefie le viez loi, le corde signefie le novele loi, qui le durté de la veiz fait ploier et amesurer. Cest arc unt li herite tendu, car il quident plus haute avoir le science des Escriptures que altre gent et si le vunt subtiliant qu'il en perdent le verté sin chïeent en error. Si cum dist li Apostles :Putantes se esse sapientes, stulti facti sunt omnes.Ço est, il cuident estre sage si sunt tot fol.Paraverunt sagittas etc.Lor sayetes sunt lor veninoses paroles qu'il getent fors de lor cuivres, ço est de lor cuørs. Se tu iespasser, se tu voles a els, se tu te mes en lur doctrine, par mun chef il trairunt, il lairunt saietes voleir. Et ço est que dist :Ut sagittent in obscuro etc.Por ço unt il lur arc tendu qu'il volent saieter et ferirrectos corde, ço est cels qui drois cuørs unt. Et ço ne funt il mie apertement ne al cleir jor maisin obscuro, en l'oscur. Car les parfiz, et cels qui bien unt l'entendement de l'Escripture, ne poent il mie saieter ne n'osent, car il unt lumiere, mais les simples, qui simplement et tenuement entendent les Escriptures, et cels qui sunt obscur, qui de tot en tot nient nes entendent, ceals funt il a els voler si cum moissuns sis aguaitent de lor ewenimees saïtes sis ocient. Alquant livre unt, la u nos disunsin obscuro, qu'il dientin obscura luna. La dessore vos pramesimes nus a dire de la lune ; ore le vos solruns ci. Par le luneest figuree seinte glise par mulz lieus es Escriptures, et sunt multes raisuns por que ço est. D'altre part, li philosophe dient que la lune est demie cleire et demie obscure, et quant ele comence la cleire partie vers nus a turner, et um en voit un petit, dunc l'apeluns nos prime. Car par raisun n'est ele ne prime ne secunde ne terce, ne plus grande quant nos la veuns, ne plus clere, ne plus petite quantnient ne la veuns, ne plus obscure. Et cum plus se turne petit et petit vers nus, plus en veuns et plus nus semble grande. Quant tote la clere parz est vers nus tornee, dunc l'apeluns nus plaine ; nien par raisun, ne nient por ço qu'ele soitadunches ne plus grande ne plus petite, mais par esmance, qu'il nus semble quant ele nus turne le clere partie qu'ele croisse, quant ele turne l'oscure patie que ele descroisse. Ensement seinte glise d'une part est clere, de le part des justes ; d'altre part est ele obscure, de la par as pecheörs. Et quant el a pais et prosperité nos semble qu'el croise ; quant el a adversité, semble qu'ele devienge obscure. Mais Deus, qui conost les cuors et les consciences de la gent, le maintient toz jors, quel part que tornent les prosperiteiz et les aversiteiz. Il sols conoist li quel esploitent et croisent en lui, et li queil descroissent. Li autre dient que la lune n'a nient de lumiere ne nient ne luist ne d'une part ne d'autre, mais del soleil prent ele ço qu'ele luist. Ço covient bien a seinte glise, car ele n'a unques nul bien se ço non qu'ele de Deu prent, ne nule esperance de bien ne de salut n'atent ele d'altrui que de lui. La lune descroist et puis croist. Ensement, seinte glise descroist en cest siecle, car li estoet ci multes passiuns soffrir, et morir en cest siecle, mais ele recroistera en l'autre siecle, u nuls tormenz ne li porra greveir ainz iert bele et clere parmanablement en resurreciun. Encore de la lune. El a trois obscurtez. Une quant ele falt, quant ele a fait sun curs et n'est encore reprise, si ne luist encore. Altre quant les nues corent sus, qu'ele ne poet luisir. La tierce quant el est en eclypse, qu'ele peirt sanglente. En totez ces obscurteiz i traissent mult li herite. Quant ele fu novele es commençailles de la crestienté, quant ele avoit pau de lumiere, car petit de gent avoit la foiJhesu Christi. D'autre part, cum les nues des fals prophetes et des fals crestiens li corurent sure el comencement de la foit. Ele refu oscure quant ele fu sanglente des sainz martyrs que li tirant ocisent. En toz ces tans i traistrent mult li archier, por ço qu'il la virent encombree, car quant li um est encombrez, dunc est il legiers a desturber. Et ço est que dist :Ut sagittent in obscuro. Or seüt aprés :
Car ce que tu as parfait unt il destruit ; mais li justes que fist ?
QUONIAM QUE PERFECISTI DESTRUXERUNT ; IUSTUS AUTEM QUID FECIT ?
Quoniam que perfecisti etc.Multes coses fist Deus et mult soffrit que li herite deparleirent et reprisent,si cum des pecheörs soffrir et d'aler et de manger avoc eals : si cum Marie Magdalene, cui il laissa ses piez laveir, si cum de la femme qui fu loés reprise en avulterie, que il delivra des Judeus qui le voloient lapider. Qu'en dirrium d'altres ? Dunne soffri ilJudam, qui ses traïtres fu et lerres, qui Deu meïsme embla ses deniers ? Nel soffri il, n'en fist il sun apostle, ne l'envoia il preechier avoec les autres desciples ? Por que fist il ço, se por ço nun qu'il volt que li un ne deparlaissent les altres sacremenz de sainte glise ne dejugassent por lor pechiez ? Car laide cose est quant li un pecheör dejugent et dampnent les altres, puis que nostre Sire les soffri et ama entor lui. Car s'il ne fust bon a faire, certes il nel fesist mie. Mais ço sachiés bien de fi, que altresi bien furent baptizié et altresi bons fu li baptizemens en cels que Judas baptiza cum en cels que sainz Peres baptiza. Et quicumques baptize, quicumque confesse, quicumques cante messe, quicunques fait les altres sacremens de sainte glise, mais que ço soit assis et il faire le sace, altresi bons est li sacremens de l'un cum de l'altre ; ne par le pecheör n'enpiert, ne par le juste n'enmeldre. Mais ço ne croient pas li herite einz mettent gent en error, si dient que uns pechere ne pot altre baptizer, et altresi des altres sacremenz. Mais nos trovuns el livre Des Sacramenz que uns sire de prestre fu de Grece si ne savoit pro de latin ; quant il baptizoit et il devoit direin nomine Patris et Filii et Spiritus Sancti, qu'il disoitin nomina Patria et Filia et Spiritus Sancta. Et neporquant, nus ne fu si hardiz qu'il baptizast ço qu'il avoit baptizét. Et si une femme baptizet, qu'el ne face plus mais que die : En nun le Peire et le Fil et le Seint Esperit, encore ne sace bien dire, mais que l'entende, quel femme que soit, ja nus ne l'osera recomencier ne rebaptizer, tant est granz la force del sacrament.Iustus autem quid fecit ?Queinses, li herite et li fals crestien destruient et deparolent ço que Deus fist et ço que il consentit. Et li justes, ço estChristus, que fist il ? Deparla les il, dejuga les il ? Nenil, einz dist :Pacem relinquo vobis, pacem meam do vobis. Et por que fist il ço ?Quia:
Li Sire estensun saint temple ; li Sire el ciel est ses seges.
DOMINUS IN TEMPLO SANCTO SUO ; DOMINUS IN CELO SEDES EIUS.
Templum Dei sanctumfu li cors et la carsJhesu Christi, si cum dist li Apostles :Deus erat in Christo mundum reconcilians sibi. Ço est, Deus estoit en Crist le fil Mariepor le mundt a lui racorder. Queinses, vos dejugez et deparlez ma creature, mais ge devenrai hompor home si jugerai cels qui jugent mes homes.Neque enim Pater iudicat quemquam sed iudicium omne dedit Filio. Ço est, nesDeus Paterne juge nului, mais tot le jugement ad il donéJhesu Filio suo, car en ço que il fu hom savra il bien juger l'omme. U, se vos volez, ço soient manaces qu'il dist :Dominus in templo sancto suo. Ausi cum il desist : Ne jugez mie, car Deus est in sun temple qui vos jugera et destruira.Dominus in celo sedes eius. Totad litteram. U, se vos volez,celumpoez apelersanctos, car en eals sunt celé et repus li sacrement Deu, qui mult sunt celé as pecheörs et as feluns. Et as pius, et as justes, qui suntsedes Dei, seges Deu, car en els seet Deus et par els jugera il, a cels sunt ore li sacrement priveit et en l'altre siecle avrunt il et tenruntrem sacramenti, car ço qu'il ore tienentin spetenrunt il dunchesin re.
Si oil resguardent el povre, ses palpieres demandent les fils des homes.
OCULI EIUS IN PAUPEREM RESPICIUNT, PALPEBRE EIUS INTERROGANT FILIOS HOMINUM.
Oculi eius in pauperem etc.En cel povre tient Deus ses oilz overz qui estpauper spiritu. Queinses, ne vos caut si li herite et li faus christien vos tormentent et dejugent, car li oil Deu vos reguardent et por vos salver et por faire venjance d'eals. Et ço est que dist :Palpebre eius etc.Ceo est, ço qu'il ententper oculosço rentent ilper palpebras, par les palpieres, car de ces oils dunt Deus voit ses amis por eals salveir, de cels meïsmes reguarde il ses enemis por els dampneir, mais altrement les uns et altrement les altres. U, se vos voleiz,oculisoient overt por plainement resguarder ses amis, et surfilios hominumnientoculimaispalpebre, car sur les pecheörs en une maniere ne tenra il mie ses oilz overz einz i palperera sur eals ; car palperer ço est uverir l'oil et reclore. Et por ço que Deus ne salvera mie tuzfilios hominumne tuz nes dampnera, dist il qu'il tornera ses palperes sur els.
Li Sire demande le juste et le felun ; etkiaime felenie, il heit sa amme.
DOMINUS INTERROGAT IUSTUM ET IMPIUM ; QUI AUTEM DILIGIT INIQUITATEM, ODIT ANIMAM SUAM.
Dominus interrogat etc.Geo disquod palpebre Domini interrogant filios hominum, mais ore di geo plus,quia Dominus interrogat iustum et impium. Interrogare Dei probare est.Li demandeirs Deu ço est proveirs. Car il prove ses amis Deus en multes manieres, car il lur done prosperitez et adversitez, tribulatiuns, persecutiuns de le compagnie des mals qui avoec eals conversenten seinte glise. Mais ço est por els proveir et espurgier, si cum um prove l'or por esmereir. Et ço rest bien us de parler d'une cose que um seit que bon est, que um dist qu'el est proveie. Un altre provance fait Deus comunement et as bons et as mals, car il lor done par nature conoisance de bien et de mal si lur doneliberum arbitrium, ço est france electiun de faire lequel qu'il volent. Et por ço i est li merite, quar s'il faisoient le bien a nonsciant u par force, u petiz en seroit li luers u nuls. Altresi del mal ; por ço dist il :Qui diligit iniquitatem etc.Car pois que raisuns li dist : Ço est mals et felunie, et il aliberum arbitrium, que lui ne l'estuet faire s'il ne vølt, et il puis le fait,odit animam suam. Et fait a noter qu'ildist :Qui diligit iniquitatem, qui l'aime. Car qui aime le pechié ço est grief cose, car enviz lait li um ço qu'il aime. Ne dist ore mie :Qui facit iniquitatem odit animam suam, car tels fait le pechié qui must le heit mais ne se poet consireir, et cil en avera hastif pardon. Entruesque ci a li Prophetes dit que Deus fait as bons ; reprendeiz arriereDominus in templo sancto suoetOculi eius in pauperem. Or dist qu'il fera as mals :
Il pluverat sur les peceörs laz ; fouz, et suffres, et espirites de tempestes, est de partie de lor caliz.
PLUET SUPER PECCATORES LAQUEOS ; IGNIS, SULPHUR, ET SPIRITUS PROCELLARUM, PARS CALICIS EORUM.
Pluet super peccatores etc.La pluive ço est le parole Deu, les nues dunt ele vient sunt li prophete et li preecheör quel qu'il soient. Aprés la conosance de bien et de mal que nus avuns de raisun et de nature, aprésliberum arbitrium, nos a Deus doné les Escriptures. Et por ço que nuls ne puisset escuser qu'il n'entent les Escriptures, a il stablit les precheörs et les doctors qui en toz languages anuncent la parole Deu, que um ne puist dire : Geo ne sai nient d'ebreu, geo ne sai de latin nient. Car il conoist bien l'umme Deus, il seit bien qu'il est mult wischeus. Mais or n'i a que dire. La plue ciet largementsuper iustos et peccatores; enlaciét sunt li peceör, ne se poent escundire que Deus ne lor ait tote bonté faite. Et por ço qu'il ne se volent a lui torneir, acunte que il avrunt :Ignis, sulphur etc.Notez que solunc les males ovres si sunt les paines d'infer : li feus i est encontre l'ardor de covoitise et des ires et des altres vices des corages, li sulfres i est encontre le puor des males ovres et des ordures de la car.Et spiritus procellarum.Ço apele il les frois et les altres manieres de tormenz, qui les pecheörs fait ploreir et les dens croissir, car ço dist cil qui ne seit mentir :Ibi erit fletus et stridor dentium.Quant il a tot conté si dist aprés :Pars calicis eorum. Ço est partie, fait il, de lor tormenz. Multiert malbailliz qui totes les peinez d'infer sufferra, quant tant de mal a en une partie de eles. Aprés les peines des mals vient il as goies des bons, si volt sen psalme terminer en bien et en leëce, si dist :
Car justes est li Sire et justices aime il ; uwaltét vid ses vuls.
QUONIAM IUSTUS DOMINUS, ET IUSTICIAS DILEXIT ; EQUITATEM VIDIT VULTUS EIUS.
Quoniam iustus Dominus etc.Deus estiustuset por ço aime il les justes, carsimilis similem querit- li uns samblans requiert l'altre.Et iusticias dilexit.Et ço est que dist : Il aime les justes justices. Le simple et le singuler justice qui est en Deu, ele aime le pluralité des justices qui suntin sanctis singulis. Equitatem vidit vultus eius.Çoqueestiusticia, ço estequitas, maisrepeticio confirmatio est.Li vulz Deu, ço dist, verraequitatem, üelté ; ço sunt cil qui avrunt üelté. Deus !, cum serunt guari cil cui li beals vulz de Deu, ço estFilius Dei, verra, et il verrunt lui.Deus omnipotensle nos doinst veïrfacie ad faciem.Amen, amen.
Sals me fai, Sire, car defailliz est li sainz, car amenuisies sunt les veritez des filz des homes.
SALVUM ME FAC, DOMINE, QUONIAM DEFECIT SANCTUS, QUONIAM DIMINUTE SUNT VERITATES A FILIIS HOMINUM.
Salvum me fac, Domine, etc.Que estoctavaavuns ditin sexto psalmo. Mais il i a difference ; car la cremoit li pechieres le jor del juïse qui est figurezper octavam, ci le desirre li Prophetes por ço qu'il volroit que la felunie del siecle fust finee et aparust le verteiz et le goie que Deus nos promet en l'altre siecle. Et altresi cum il veïst grant peril et il øüst grant peur, ensi s'ecriet il si proie le Deu aiude, si dist :Salvum me fac.Et altresi c'um li demandast : Que criens tu, que te falt ?Quia defecit sanctus.Li seint, fait il, sunt tot falli, n'en est mais nuls. Queinses, tant i a de malice el siecle et tant de pecheörs qu'il n'i a nul sainta la comparaciun des mals.Ceo est dit solum la aësmance d'ume k'il n'i ad nul seint, mais solunc l'esguardement de Deu, qui bien les voit et bien les conoist, il en i a encore. Si cum Deus distad Helyam Prophetam.Helyas dist :Domine, prophetas tuos occiderunt et relictus sum ego solus.Sire, fait il, ti Prophete sunt tot ocis et ge sols sui remeis. Et Deus li respondi :Reliqui mihi septem milia virorum qui non curvaverunt genua ante Baal. Ço est, encore ai ge set milie homes qui unques ne aorerent Baal, ço estoist unsfals deus.Quoniam diminute sunt veritates.Bien di ge :Defecit sanctus, car les verteiz sunt apetizies. Les verteiz dist il plurelment, mais il n'est que une sole verteiz, Deus. Mais por ço que multes ammes i partent - si cum distPaulus : De plenitudine eius omnes accepimus.Ço est, de le sue pleintét prenduns nos tut, car tot li bien sunt en Deu et nuls n'a bien se de lui nel prent - por ço dist ilveritates.Et fait a noter qu'il ne dist miein filiis hominummaisa filiis hominum, car en els mist Deus le verté et les altres biens, mais d'els sunt il amenuisiez par lor culpes. Et ço est qui dist :
Veines choses unt il parlé chescun a sun proisme ; levres boisuses, en queor et od queor unt il parlé.
VANA LOCUTI SUNT UNUSQUISQUE AD PROXIMUM SUUM ; LABIA DOLOSA, IN CORDE ET CORDE LOCUTI SUNT.
Vana locuti sunt etc.Bien di ge les vertez sunt apetisies, car cascuns ment a sun proisme. Tot li home sunt no proisme et a nului ne deveriuns nus mentir ne mal faire, mais tant est creüe le falsetez que nuls ne dist nului voir. Et ço est :Labia dolosa.Li home, queinses, qui untlabia dolosa in corde et corde locuti sunt.Deus foiz dist ilin cordepor ço qu'il unt tot dobles cuørs. Ensement cum il desist : Ço qu'il dient ne pensent il mie, ne ço qu'il pensent ne dient il mie.
Destruiet li Sires tutes lievres boisuses, et lange orgoiluse.
DISPERDAT DOMINUS UNIVERSA LABIA DOLOSA, ET LINGUAM MAGNILOQUAM.
Disperdat Dominus etc.Il sunt fals et doble, mais Deus destruie les leivres boisuses qui les boidies parolent. Noteiz qu'il ne dist mie :Disperdat Dominus homines dolosos, les homes boiseurs, car il aime le nature de l'ome qui bons est, cardetoz homes et de totez creatures, nes del diable, est la nature bone. Por ço n'osa il l'omme maldire, ne les leivres n'osa il maldire s'il ne mesistdolosaavoec, car la boisdie n'est mie de nature einz est vices et encontre nature. Por ço proie il que Deus destruelabia dolosa, scilicet dolos, les boisdies, car se la boisdie estoit destruite, le nature seroit bone.Universaço dist, totes, car il seit bien que Deus tote la destruira.Et linguam magniloquam.L'orgoilluse langue destruira Deus des ypocrites et des philosophes et des fals crestiens :
Qui distrent : Nos ferons grant nostre langue ; nos levres sunt de nosmeïmes. Qui est nostre Sire ?
QUI DIXERUNT : LINGUAM NOSTRAM MAGNIFICABIMUS ; LABIANOSTRA A NOBIS SUNT. QUIS NOSTER DOMINUS EST ?
Qui dixerunt etc.Il dist, por ço Deus les destruira car il dient :Linguam nostram etc.Nos feruns nostre langue grande,funt il. Nos feruns granz coses, nos feruns nos sectes et nos doctrines teles cum nus volruns, et bien le pouns faire, carlabia nostra a nobis sunt.Ço est, nos levressunt de nus meïsme.Ceo est, nostre doctrine que nus parluns de noz leveres, ele est nostre propre,que nusne la tenuns de nului einz l'avuns truvé de nos sens et de nos savoirs. Et ço est :Quis noster Dominus est ?Quainsesnul, car nos n'avons nul maistre et nos ne sømes desoz nului riule, ainz somes nus maïsme maistre si atornerons le siecle desoz nostre riule.
Por la chaitiveté des soufraiteus, et le gemissement des povres, ore m'en leverai, ce dit li Sire.
PROPTER MISERIAM INOPIUM, ET GEMITUM PAUPERUM, NUNC EXURGAM, DICIT DOMINUS.
Propter miseriam inopum etc.Ceste est la pramesseDei Patrisqui nus prametadventum Filii sui Christi.Queinses, li munz est toz en errur, et li philosophe et li ypocrite ensegnent errors et falses doctrines dunt il deceoivent le siecle. Mais ge envoieraiFilium meum Jhesumqui estveritas; il ne decevera mie le siecle, einz i anunceraomnem veritatemet destruira les errors et les falses doctrines. Si cum alcuns li demandast : Por quoi i envoïras tuJhesum Filium tuum?, si respunt : Por le caitiveté des soffraiteus et por le gemite des povres. Ce est, por le salu des paiens et des Judeus. Car li philosophe estoient es paiens qui preecheient et ensegnoient a croire el soleil et en la lune et en mult fals deus ; li ypocrite es Judeus, qui ensegnoient la loi a entendre carnelmentad litteramet nient espiritelmentad allegoriam, car il prendoient le sanc et le car des agneaus et des veaus et des cavroiz sin faisoient lor sacrefices et ne voloient pas entendre que ço n'estoit eil ne mais que figure del voir sacrefice queChristusferoit de sa car et de sun sanc.Ipse est enim verus agnus qui abstulit peccata mundi, et por ço en faisuns nos la remenbrance en totes les messes quant nos cantunsAgnus Dei. Les paiens apele ilinopes, qui nule richoise n'avoientlegis vel Prophetarum- il n'ourent ne loi ne Prophete. Les Judeus apele ilpauperes, car, encore øüsent ilProphetas et legem que per Moysem data est, il n'øürent miegratiam et veritatem que per Christum facta est, ne de la loi ne des Prophetes qu'il avoient n'il ne savoient ne ne voloient si entendre cum il deüssent. Car il sunt asez de gent qui mult unt et mult tienent et nequedent sunt ilpauperes, car il ne s'en sevent aidier.Nunc exurgam etc.Queinses, vos m'avés tantes foiz apelé :Exurge Domine, exurgeDeus, tote jor en ces Escriptures. Or me leverai, fait Deus, or vos envoïraiJhesum Christumqui vos getera d'esror et enseigneraviam veritatis. Et ço est :
Jel mettrai en Jhesu ; fiançablement errai en lui.
PONAM IN SALUTARI ; FIDUCIALITER AGAM IN EO.
Ponam insalutari, in Jhesu, non in servis eius.Si cum distPaulus : Olim Deus loquens patribus in Prophetis, novissime locutus est nobis in Filio. Ceo est, ça en ariere parla Deus a nos ancessurs par ses prophetes, a derrains parla il a nus par sun Fil. Gel metrai, faitDeus Pater, in salutari, ço est enJhesum. Car Jhesus en ebreu ço estsalutarisen latin. En lui metrai le confort et l'aideinopum, des paiens,et pauperum, des Judeus, carnon est Judeorum Deus tantum, immo et gentium.Car il fist des Judeus et des paiensunum ovileet il en estunus pastor, uns paistres, sin a tut abatu, et philosofes et ypocrites et totes les falsetés. Et ço est :Fiducialiter agam in eo. Ço est a dire, il n'ira mie angliant ne muçant si cum funt cil herite et cil fals preechor qui en ces angles de le terre et en ces muscetes vunt semant lur falsetez et n'osent avant venir, maisfiducialiterdira ad ses apostres :Euntes in mundum universum predicate Ewangelium omni creature.Ço est, alez en tot le munt, fait il, et preechiez munEwangile a tote creature. Entrøs que ci sunt les parolesDei Patrisqui nus premet l'aiude et le confort de sun Fil. De ci en avant si proiset li Prophetes les paroles de ceste promissiun et de le predicatiunChristisi dist :
Les paroles Deu sunt paroles chastes ; argenz est par le feu esmerez, provez de terre, espurgiez est a set dubles.
ELOQUIA DOMINI, ELOQUIA CASTA ; ARGENTUM IGNE EXAMINATUM, PROBATUM TERRE, PURGATUM SEPTUPLUM.
Eloquia Domini etc.Les paroles Deu sunt castes, car eles ne sunt mie corrumpues de nule ypocresie ne adobies de nule losenge ne de boisdie, einz en vunt parmi le nue et le pure vertét. Encontre ço qu'il dist la desore :Vana locuti sunt, Argentum etc.Les paroles Deu sunt argenz esmerés par le feu de Seint Esperite dunt eles sunt pleines ; por ço sunt eles simples sanz dublerie et estables en lor pramesse, car a estros attendent ço que eles prametent. Encontre ço qu'il dist :Labia dolosa in corde et corde, probatum terre, id est terrenitatis.Queinses, tu dis que les paroles Deu sunt argenz. Quels argenz sunt eles ? Ja sunt, fait il, argenz provés de terre, ço est nés de terriene volentez, qui n'est mie falsez de terriene covoitise ne de carnels delectatiuns, eins est cleirs et emblanciz de la goie de la belté de Paradys. Et ço est que dist :Purgatum septuplum.Aset dubles est purgez li argenz, ço est le blancors et le netetez des paroles Deu, car li Sainz Esperis par cui les Seintes Escriptures sunt faites a set graces que um apelet set esperites. Ço estspiritus sapientie et intellectus, spiritus consilii et fortitudinis, spiritus scientie et pietatis,et spiritus timoris Domini.De ces set graces dist Ysaias qu'eles reposeroient totes surJhesum Christum, si dist ensi faitement :Egredietur virga de radice Jesse.Une verge naistera de la racine Jesse, et de cele verge naistra une flors, et sur cele flor reposera li Seinz Espirs. Puis si devise les set graces qui sunt dun del Seint Esperit. La verge ço fuvirgo Maria, la flors ço fuJhesus Christus. U, se vos volés,purgatum septuplum per ignem tribulationis, par le feu de tribulatium que li produme suffrent, dunt il unt les set boneürtez que nostre Sire Jhesus recunte, par que um vientad vitam eternam. Querezin Matheol'Ewangelie de le feste Toseinz :Beati pauperes spiritu, beati mites, beati qui lugent, beati qui esuriunt, beati misericordes, beati mundo corde, beati pacifici.Et puis, aprés ces boneürtez qui sunt alsi cum set degrez par que um munte a munt, si met il en sun l'uitisme, u um doit parvenir par les set. Ço estregnum celorumu il covient a venirper persecutiones et passiones et varias tribulationes, dunt dist li Apostles :Omnes qui pie volunt vivere in Christo Jhesu persecutiones patiuntur. Ço est, tot cil qui piement volent vivere enJhesu Christi, ço est solunc Deu, il soffrent tribulatiuns, car s'il ne les soffrent en els meïsmes, il les soffrent es altres, en Jhesu Crist nostre Segnur qui si grant passiun soffri por nos, et des altres martyrs altresi.Quia si compatimur et conregnabimus.Ço est, se nus avuns pitét de eals, nus regnerum avoec eals. Il ne pot estre amis Deu qui tribulatiun nen a, car s'il ne l'a en sun cors, il le doit avoir en sun cuer de ço qu'il est tant lonz escaitivez de Deu et de la cort celestiel.
Tu, Sire, nosserveras etgarderas de ceste generation parmanablement.
TU, DOMINE, SERVABIS NOS, ET CUSTODIES NOS A GENERATIONE HAC IN ETERNUM.
Tu, Domine, servabis nos.La desore dist il :Disperdat Dominus universa labia dolosa. Eals destruira il, queinses, qu'il disent :Quis noster Dominus est ?Mais nos, qui creuns et voluns que tu soiesDominus noster, qui recevuns et amunseloquia Domini, eloquia casta, tu nus guarderasa generatione hac etc.De ceste generatium, ço est de cest siecle, nus garderas tuin eternum, ço est parmanablement.
Envirun vunt turniant li felon : solonc la tue hautesce as tu multipliez les filz des homes.
IN CIRCUITU IMPII AMBULANT : SECUNDUM ALTITUDINEM TUAM MULTIPLICASTI FILIOS HOMINUM.
In circuitu impii ambulant.Cist siecles vait tornant entur si cum la roe, car il s'en vait toz par set jors ; et quant cil set sunt alé, si recomencent a sum, et cil qui al siecle se tendent si tornoient avoec. Que est dunc altre cose le vie de cest siecle se une torniole nun ? Quant hom ad mangié si estuet remangier, et quant un ad dormit si covient redormir. Quant un a øüt un mantel, si restuet avoir un altre ; qui ne l'ad, il ne valt trois maelles quanque il ad øüt. Et ço que est dunches eil que une roele que un va rondelant ? Maisin regno Deiil n'i a que un sol jor et cil n'ad nule nuitnenule fin. Puis que une fiee avruns mangiétpanem angelorum, ja mais n'averuns ne feim ne soif. Puis que nos avrunsvestem immortalitatis,ja mais ne nus falra, ja mais n'avruns mestier de cape ne de mantel.Secundum altitudinem etc.Queinses, cil sunt felun qui vunt avoec le siecle turnant et por lui oblientvitam eternam, car il devenruntpauci, il ierent apouit ; il venrunt a petit et de petit a nient, car cist siecles qui ore lor vait torniant, il lor durera petit et dunc ierent il mult a pøu mis cum il falrunt a cestui et n'avrunt nient de celui. Maisfilii hominum, qui ci sunt prisin bonam partem, qui ne sunt mie bof ne asne, qui n'entendent mie solement a cest siecle si cum les mues bestes qui entendent a solement lur ventre emplir, einz unt raisun dunt il entendent a Deu, il serunt multepliét, car quant cist siecles malvais lor falra, il avruntvitam eternam.
Cum longement, Sire, m'oblieras tu en la fin ? Cum longement osteras tu ta face de moi ?
USQUE QUO, DOMINE, OBLIVISCERIS ME IN FINEM ? USQUE QUO AVERTIS FACIEM TUAM A ME ?
Usque quo, Domine, etc.Li tyteles de cest psalme est dis sovent, por ço le laiuns ci a dire. Mais ço fait a savoir que li Prophetes parole ci en la persone de sainte glise qui fu devant l'avent nostre Segnur, qui mult le desireve et mult li anoieve qu'il tant demoroit. Si cum dist Ysaias :Utinam disrumperes celos et venires.Ge volroi, fait il, que tu desrumpisses les ceels et venisses. Altresi dist cist. Sire, fait il, cum longuement me oblieras tu ? Ço semble celui qui mestier a qu'il soit obliés quant um ne li fait mie ço que mestier li est si tost cum il volroit.In finem, in Christum.Queinses, cel bien me fai que tu me dois faireper adventum Christi, qui estfinis intentionis mee, car se lui avoie, donc avroi ge a fin traites mes besognesPor que nel me fais tu ?Usque quo avertis faciem etc. Facies noticia est- la face ço est le conoisance - et le conoissanceDei Patrisço estFilius, car si cum il dist :Nemo novit Patrem nisi Filius et cui voluerit Filius revelare.Ço est, nus ne conoist le Peire ne mais li Filz et cui li Filz le volt aconteir. Se vos volez, vos poés dire que ço est voiz de sainte glise qui ore est, que por le grant desirer qu'el a de venirad vitam eternam, u ele verra Deu face a face, li semble que ele soit oblieie, qu'ele n'est la u ele verra la face Deu,Filium Deiqui estfaties Dei.
Cum longuement meterai je conseauz en men ame, dolor en mun cuer par jor ?
QUAMDIU PONAM CONSILIA INANIMA MEA, DOLOREM IN CORDE MEO PER DIEM ?
Quamdiu ponam etc.En l'altre siecle est uns sols conseils,consiliumet nientconsilia, nient plusorsconseils, car il n'i a nule muabletei. Mais en cest siecle nus estoet avoir mult de consels, car il falent sovent nos conseil. La u nule aversité n'ad, la n'unt conseil mestier. La volroit ele estre u ele øüstspiritum consilii, ço estSpiritus Sanctus, car puis qu'ele lui avra, iert ses consels estables et nient muables si cum il or est, qu'illi falt sovent. Et ço est qu'ele dist :Dolorem in corde etc. Per diemdist eleper singulos dies, car cascun jorsovient a la bone alme de Paradis, devita eterna, et chascun jora ele dolur en sun cuør qu'ele n'i est.
Cum longement s'esalcerat mes enemis sor moi ? Torne vers moi, et si m'oies, Sire mes Deus.
USQUE QUO EXALTABITUR INIMICUS MEUS SUPER ME ? RESPICE, ET EXAUDI ME, DOMINE DEUS MEUS.
Usque quo exaltabitur inimicus etc.Sun enemi apele ele la custume de la carnalité, qui nus apresse, qui nus eslonge de Deu. U, se vos volez, totad litteram inimicusço estdiabolusqui seinte glise guerroi toz jors, qui devant l'avent nostre Segnur fu mult eshalciez car il tenoit tot le siecle. Encore i est il mult eshalciez, car mult en tient grant partie ; de ço se plaint mult seinte glise si desire mult l'avenement nostre SegnurJhesu Christi, car par altrui ne puet ele estre aidie. Et ço est que dist :Respice et exaudi me etc.Encontre ço qu'ele dist :Usque quo avertis faciem tuam a me, dist ele ore :Respice. Turne vers moi ta face, ço est tun FilJhesum. Et soit voizprimitive ecclesie, de la premereine glise, qui desiraadventum Domini ad incarnationem, u de cele seinte glise qui or est, qui desiresecundum adventum Christi, qu'il venraad iudiciumpor salveir ses amis et dampner ses enemis. En cel advent a ele fiance ; por ço proie ele si dist :Respice et exaudi me, Domine Deus meus.Altresi disuns nosin dominica oratione : Adveniat regnum tuum.
Alume mes oilz, que ge unques n'endorme en la mort ; que unkes ne diet mes enemis : Efforcez soi encontre lui.
ILLUMINA OCULOS MEOS, NE UMQUAM OBDORMIAM IN MORTE ; NEQUANDO DICAT INIMICUS MEUS : PREVALUI ADVERSUS EUM.
Illumina oculos etc.Les oils del cuer proie ele que Deus li alume, et ço avient dunches quant li oscurtez et li neüle des pechiez est jus terse par compunctiun et par penitence.Ne umquam obdormiam in morte. Mortemapele elecriminalia peccata, les criminaus pechiés, qui suntmors anime. Car, encore soiuns nus endormi en ces cotidians pechiez, nus en releverons tost par l'aide Deu et relevons chascun jor parconfiteorque nos disomes les uns as altres, et par nus orisuns et par nos almones, par messes et matines oïr, mais des granz pechiez estut metre grant peine al releveir, car cui li diabeles trovera laiens dormantin mortem carnis, il est vencuz et mors. Et por ço dist seinte glise :Nequando dicat inimicus meus etc.Ci notet il cum grant leëce li diables a cum il poet supprendre la gent, que il s'en vante si dist :Prevalui adversus eum.Ço est, ges ai vencuz. Et ço est que dist :
Qui me traveillent il s'en ferunt liét se ge soi esmus ; mais ge ai mise me esperance en la tue merci.
QUI TRIBULANT ME EXULTABUNT SI MOTUS FUERO ; EGO AUTEM IN MISERICORDIA TUA SPERAVI.
Qui tribulant me etc.Ço est, li diables et si angele qui me travalent, il s'en ferunt liét s'il me poent movoir de l'estabilité de ma foit, que il me facent chaïr en pechiez et en desperance. Mais g'en sui mot liee, car ge sai bien qu'il nen veintrunt. Mais ciste leëce ne me vient pas de moyeinz vient de toi ; ne vient pas de la moye merite mais de la tue merci. Et ço dist :Ego autem in misericordia tua speravi, et nient en la moye justice, ne es moies bones ovres, mais en ta grace, car cil qui en sa justice se volroit fïer et en ses ovres, ço meïsme qu'il s'i fïeroitserreitja pichié et si en perderoit la merite. Sovienge vos del Phariseu, qui mult estoit justes hom et bons almosniers. Par ço qu'il en soi meïsme se fia et il ses dimes et ses bones ovres a lui meïsme aturna, si perdi tot. Li publicans, qui nule bone ovre n'avoit, ne en soi meïsme ne en sa justice ne se fiout mais que :Deus propitius esto michi peccatori, - ceste orisunet disoit et sa culpe batoit -descendit iustificatus, s'en ala justes qui pechieres i vint. Et li Phariseus,qui goie avoit en son cuør, et cele goie n'aturna miead Dei misericordiam, perdidit suam iusticiam. Et ço apartientad occulta iudicia.
Mes cuer s'esgoïrat el tien Jhesu nostre salvor. Ge canterai al Segnor qui tot bien me donet ; et canterai al num l'Atisme Segnur.
EXULTABIT COR MEUM IN SALUTARI TUO. CANTABO DOMINO QUI BONA TRIBUIT MICHI ; ET PSALLAM NOMINI DOMINI ALTISSIMI.
Exultabit cor meum etc. Non in me, sed in salutari tuo, ço estin Filio tuo Jhesuqui estsalutaris. Altresi distbeata virgo Maria : Exultavit spiritus meus in Deo salutari meo.Ensi se voelt seinte glise esgoïr en Deu, nient en lui meïsme si cum li Phariseus. De ço distbeatus Paulus : Qui gloriatur in Domino glorietur.Ço est, qui se glorefie en Deu, se doit glorefier. De ço dist ceste dame :Cantabo Domino, a Deu canterai,quia bona tribuit michi. Oëz cum bone conscience ; ele n'ascrit mie les biens qu'el a a sues merites maisDomino, car se nus faisuns mal, ço est de nos, et ço pouns nus ascrire a nos, mais le bien, certes, ne pouns ascrire se a Deu nun.Et psallam nomini etc.Ço fait a noteir qu'il distCantaboet puisPsallam, carcantaboço est : Ge canterai, etpsallam: Ge canterai. Mais ge quit que cesterepeticio est confirmatio. U, se vos volez,cantaboapartient a l'anme,psallamal cors, et por ce que Deus done toz les biens, cels de l'anme et cels del cors, si doit un a lui canteir et a lui doit unpsallere, car si cum tot li bien vienent de lui, totes les graces reparent a lui. Altrement.Cantareetpsalleresignefient les deus vies que um meine en seinte glise,contemplativam et activam. Car en seinte glise estcontemplativa vitad'icels qui en tant sunt enluminé del Seint Spirit qu'il toz jors sunt en contemplatiun, tote jor sunt en orisun, tote jor en compuntiun, et unt tot le siecle guerpit et toz les afaires delsiecle et en pain et en ewe vivent. Et de cel prendent encore petit, car il unt gustét de la doceur de Paradis et en tant la desirent que il ne sentent nule grevance de lor car, en tant desirent il la salut de lor anme. Et de la part de cels dist seinte glise :Cantabo. Il est d'altre partactiva vita, de cels qui ne par sunt mie en tant espirét qu'il puissent del tot le siecle guerpir, einz mainent en lor maisuns avoec lor maisnies et vivent de lor droiz et mainnent en carité, et ço que Deus lor done departent as povres. N'assamblent ne n'amassent, mais ço qu'il poent espargnier metent en glises, metent en povres, metent en celes sis ovres de misericordie dunt nus avuns la dessore dit. Et de part de cels distEcclesia : Psallam nomini Domini Altissimi.
Ceo dist li fols en sun cor : N'est mie Deus.
DIXIT INSIPIENS IN CORDE SUO : NON EST DEUS.
Dixit insipiens in corde suo etc.Querez le titele la dessore, se vos volez, si entenduns al psalme. En cest psalme ci devant desira seinte glise l'advent, queDeus Paterenvoiast Filium suumen terre et si li munstrast sa face. Ore en cestui psalme parole li Prophetes si cum de celui qui ja estoit venus, sin cose les Judeus que il bien nel receurent et honorerent, puis que tant le desirerent lor Prophete et lor maistre, si dist ensi faitement :Ecclesia Judeorumdesirraadventum Christi, et quant il fu venus, si distinsipiens, li fols Judeus :Non est Deus; il ne guarde le sabat, il receoit les pecheörs, il parole avoec eals et manjue.Non est Deusque il ço fait. Ensi direz del Judeu, siprendrés le singuler por le plurel. De paien lirez si faitement. Li fols paiens distin corde suo : Non est Deus, il n'est nus Deus, car il ne croent mie en Deu, einz i avoit de tels qui cascun jor avoit novele creance. Cum il issoit la matineie de sen uis, ço qu'il premer encontroit, fust bos, fust asnes u chiens u chaz, ço fust ses deus et en ço croït tot le jor. Li altre croient es arbres, es colez, es ewes, en la terre, en totes les coses qui lor aient a vivre ; il ne creent pas cist que Deus fust. Ore meïsme, certes, a nos tans, en est asez des mescreans, mais, le merci Deu, le verteiz est si uvertement manifesteie et coneüe que, encore le pense alcunsinsipiens, il ne l'oset gehir, il ne l'ose dire de sa buche :Non est Deus, encore le diet ilin corde suo.
Corrumput sunt, et esehuable sunt fait en lor estudies ; il n'est qui face bien, il n'est de ci ad un.
CORRUPTI SUNT, ET ABHOMINABILES FACTI SUNT IN STUDIIS SUIS ; NON EST QUI FACIAT BONUM, NON EST USQUE AD UNUM.
Corrupti sunt etc.Ci mostre ilcausampor que il ço dient : por ço,fait il, qu'il sunt corrumpus, il sunt avogleet Judei et gentes, et li Judeu et li païn. Li Judeu quiFilium Deiveoient a lor oilz et disent que il n'iert mie Deus, li paien qui tot entresait disoient :Non est Deus, nus Deus n'est.Et abhominabiles facti sunt.Abhominable cose apelum nus cele qui si vils est que tote gent l'unt en vilté. Ensement sunt li Judeuper mortem Christique il crucefierent ; si vil sunt devenu que tote genz les dechacent et tienent vils, et crestien et paien et sarrasin. U, se vos volez, ço qu'il distabhominabilespoez torner a tote la gent qui mal entendent de Deu. Car mult est grans viltez de home, cui Deus fist a la sue imagine, qu'il lidona raisun, quant il tant ententad creaturamqu'il obliecreatorem; il entent as biens que Deus li done et de ço fait ses goies et ses deliz, etcreatorem suum, qui ço li done et mels li premet, oblie. Celui oblie ! Ço est torz. Mais si cum dist li Apostles :Sicut non probaverunt Deum habere in notitiam, tradidit illos Deus in reprobum sensum.Ço est, si cum il n'entendent mie a avoir le conoissance Deu, sis a Deus livrez en sens reprovét.Reprobus sensusest que li hom est si desperez et degetez de Deu que il nule reconoisance n'a vers Deu, ne Deus n'a cure de lui.In studiis suis.En lor estudies, ço dist, sunt il abhominable, car lor estudie, ço est lor entente, est que il facent lor volenteiz et nient le Deu.Studia Judeorumfurent que il ociroientChristum, et en ço furent abhominable ;studia gentiumfurent que il serviroientcreature et non creatori. Et por ço dist il :Non est qui faciat bonum.Et recomence :Non est, fait il,usque ad unum, ço estusque ad Christum, car en tot le siecle ne fu unques hom qui fustbonus, qui fust sanz pechié, ne mais quesolus Christus. Et se nuls i est quifaciat bonum, ço ne fait il mie maisChristuspar lui.Quia sine me nichil potestis facere.Senz moi, ço distChristus, ne poez vos nul bien faire.
Li Sire resguardat del ceel sur les fils des homes, qu'il voelt veïr s'il est nuls entendans, s'il est nuls requirans Deu.
DOMINUS DE CELO PROSPEXIT SUPER FILIOS HOMINUM, UT VIDEAT SI EST INTELLIGENS, AUT REQUIRENS DEUM.
Dominus de celo etc.Dunques resguarda Deus del ceel quant il envoiaFilium suum natum ex muliere, factum sub lege. Super filios hominum. Sur les Judeus, qui furentfilii hominum, car il furentrationales, il tinrent la creanceunius Deiet nient de mult deus si cum li paien.Ut videat si est intelligens etc.Por ço envoiaDeus Pater Filium suum in terrisque il voloit messoner, ilvoloit veïr cum faitementcreatura serviret creatori. Ut videatço estut videre faciat, qu'il le face veïr, car s'il ne fust venuz, s'il n'eüst preechié, s'il n'eüst monstré exemple de bien, et par lui et par ses apostles, nus ne veïssiuns gutte de bien ne de raisun. Et ço estintelligens. Intelligens corde, requirens opere.Ceo volt il veïr et ço volt faire veïr, car endroit lui n'eut il mestier qu'il por ço venist en terre, car il veöt biende sinu Patris, la u il estoit, li quel entendoient a Deu par lor cuer et li quel le queroient par ovre. Et qu'en avint ?
Tot declinerent, tot ensemble furent sanz utilité. N'est qui bien facet, n'en est nuls de ci ad un.
OMNES DECLINAVERUNT, SIMUL INUTILES FACTI SUNT. NON EST QUI FACIAT BONUM, NON EST USQUE AD UNUM.
Omnes declinaverunt.Li Judeu et li paien totdeclinaveruntde le voie de vertét.Simul inutiles etc.Tot ensemble et li Judeu et li paien furentinutiles, car ne il ne faisoient bien en eals meïsmes, ne il ne donerent as altres exemple de bien faire. Et ço est que il dist :Non est qui faciat bonum etc.Ço est ja dit.
Sepulchres aoverz est lor gargate ; en lor langues faisoient il boisdies. Li venims de aspes desus lor levres.
SEPULCRUM PATENS EST GUTTUR EORUM ; LINGUIS SUIS DOLOSE AGEBANT. VENENUM ASPIDUM SUB LABIIS EORUM.
Sepulcrum patens est etc.Cist troi vers,Sepulchrum, Quorum os, Contricio, ne sunt pas el psalter des Hebreus, dunt li nos saltiers vint, mais sainz Pols les metin epistola sua ad Ebreos; ge ne sai u il les prist. Alquant volent dire qu'il les conquili meïsmes des paroles David. Alquant volent ço dire queseptuaginta interpretes, setante maistre qui le psalter torneirent d'ebreu en latin, les fisent. Mais, dunt qu'il venissent, seinte glise les reçoit et ço nos est assez. Or disummes dunqes :Sepulchrum etc.El sepulcre gete um les mors et li mort i purissent et li sepulcres en put. Ensement li mescreant, soient Judeu, soient paien, soient fals crestien, englutent en une maneere cels qu'il poent atraire a lor secte et a lor doctrine, et cil qui en lor mescreance et en lor vie entrent, il sunt puant et il suntad mortem animeaturné.Patens est guttur eorum.Par le gargate entenduns nusvoracitatem, glutenie, qui ne pot legerement estre saüleie. Ne els n'est mie assez qu'il suntsepulcrum, qu'il sunt puant d'aus meïsmes, mais il suntpatens sepulcrum, ço est overt sunt por les altres reçoivre et atraire a lor semblence. Car bon est a home, encore soit il corrumpuzfetore peccatorum, de la puor des pechiez, ensement cum sepucres, qu'il n'est miepatens, uvrez, maisclausum, qu'il çoile sun pechiét, car qui apertement peche, il est dublement culpables, et de male ure et de mal exemple qu'il done as altres.Linguis suis etc.Ço est costume des mals qu'il unt tote voie unes moles langues et unes losengeres, que par miel qu'il unt en la buche puissent enfundre et adulcier le fiel et le venim qu'il unt es cors. Et ço est que dist :Venenum aspidum etc. Aspisest uns serpens de mal aire ; cui il envenime ne pot guarir. Ço dist Moyses :Venenum aspidum insanabile.Li venins des aspes, ço dist, ne pot estre sanés. Teil nature aaspis, quant um le volt carmer, qu'ele perde sun venim luøs que ele voit venir celui qui carmer le volt ; qu'ele presse l'une orelle encontre terre, en l'autre bute sa coude sis'estupe si qu'ele n'ot gutte. Ensement li Judeu et li autre mescreant estopent lor cuers, qu'il ne volent oïr les comans de la loi ne le consel del Saint Ewangile, qui lor amonest a laier le venim de lor mescreance et de lor mals ovres.
Lor boches est pleine de maleïçunz et d'amartume ; lor pied sunt isnel a espandre le sanc.
QUORUM OS MALEDICTIONE ET AMARITUDINE PLENUM EST ; VELOCES PEDES EORUM AD EFFUNDENDUM SANGUINEM.
Quorum os etc. Maledictionemapele il si cum li Judeu disent a nostre Segnor :Tu demonium habes- Tu es pleins del diable - et :Non est hic homo a Deo qui sabbatum non custodit- ço est, cist hom ne vint unques de Deu ki ne guarde le sabbat.Et amaritudine plenum est. Amaritudinemapele il les manaces qu'il li disent, et ço qu'il crierent :Crucifige, crucifige. Veloces pedes eorum etc. Pedesapele ilaffectiones, lor talenz, qui mult furent isnelad effundendum sanguinem Christi- mult tost i furent acordé a lui ocirre. Lor parent avoient ocis ses serjanz, les prophetes, et il ocisent le Segnur. Et li paien furent mult isnel a ocirre les apostles et les martyrs. Encore que pis, en est trop de cele esclate qui deüssent estre crestien qui Deu guerroient et seinte glise desturbent, et cels qui a li apartienent heient et decacent et grevent quanque il puent ; moines, canoines, convers, clers, prestres, tot ço qui a seinte glise apartient. Et ço est que dist :
Enpiremenz et maleürtés est en lor voiez, et la voie de pais ne conoürent il mie ; li creme de Deu n'est mie devant lor oilz.
CONTRICIO ET INFELICITAS IN VIIS EORUM, ET VIAM PACIS NON COGNOVERUNT ; NON EST TIMOR DEI ANTE OCULOS EORUM.
Contricio et infelicitas etc.Lur voies apele il lor ovres. Il lor semble ore mult bon ço qu'il funt, mais ço lor seracontricio et infelicitasquant il s'en vengera de ceaus qui ore le guerroient. Been di ge que empiremenz et maltalenz est en lor voies,quia viam pacis non cognoverunt.Il ne conoissent mie la voie de pais queChristusest,karChristus estpax, Christus est via, et ço prove aprés :Non est timor Dei etc.Ço apartient communement a toz, a Judeus, aspaiens, as cristiens qui mal vivent, car si cum dist Salemonsin libro Sapientie : Qui timet Deum faciet bona- Qui crient Deu, il fait bones ovres. Dunc se seüt bien que cil qui males ovres fait, qu'il ne crient mie. Et qui nel crient ne l'aime pas, et qui ne l'aime n'est pas de lui amés, et qui n'est de lui amés, certes, il est hunis, carcontricio et infelicitasiert es sues voies. Se vos volez, vos poezcontritionemet infelicitatematurner specialment as Judeus, car totad litteramvint sur alscontricio et infelicitas per Tytum et Vespasianum, qui furent prince de Rome. Car il en alerent en JerusalemTytusli peires etVespasianusli filz si les destruisent, si que unques puis ne furent en vertu, si vengerent le mortJhesu Christisi qu'il les ocisent et fissent tel destructiun d'els que unques tele ne fu. Et si cum li Judeu vendirentJhesum, et il vendirent les Judeus, mais il en donerent plus grans marchiez ; car li Judeu vendirentJhesumpor trente deniers, et il donerent trente d'eals por un sol denier.
Et nel conostrunt tot cil qui or funt le felenie, qui ore devorent men poule si cum mangiers de pain ?
NONNE COGNOSCENT OMNES QUI OPERANTUR INIQUITATEM, QUI DEVORANT PLEBEM MEAM SICUT ESCAM PANIS ?
Nonne cognoscent etc.Ci manace il del juïse. Quenses, li felun ne volrent mie conoistreviam pacis, ne volrent en cest siecle Dé conoistre ne servir de lor gré. Et nel conoistrunt ilin tormentiscum il se vengerasuper omnes qui operantur iniquitatem? Oïl certes, dolørosement.Qui devorant etc.Il les devorentdolis, il les devorenttormentis. Devorer dist il deceivre, car en une maniere sunt il devoré cil qui par false doctrine et par losenges sunt deceut et fors geté de la voie de verité. Et cui il ne poürent si devorer ne atraire a eals, il devorerenttormentis, traentes ante reges et presides. Il les traioent devant les roes et devant les princes sis faisoient ocire.Sicut escam panis.Pains ço est uns bons mangiers et uns deliteus, et altresi devorerent li Judeu et li paien la gent Deu et altresi se delitevent il en els ocire cum s'il manjassent pain, et altresi bon prou lor faisoit il.
Il ne l'apeleirent mie Segnur ; la trembleirent il de poür u il n'avoit nule creme.
DOMINUM NON INVOCAVERUNT ; ILLIC TREPIDAVERUNT TIMORE, UBI NON ERAT TIMOR.
Dominum non invocaverunt.Ço apartient specialment asJudeis. Il øürentDominum Jhesum Christumcorporalment devant lor olz, mais ne l'apelerent mie Deu ne Segnur, maisseductorem, trecheur,avertentem legem, destruisant la loi.Illic trepidaverunt timore etc.Queinses, por que faisoientil ço ? Il cremoientperdere locum et gentem, por ço ocistrent ilChristum. Maisillic non erat timor. Il deüssent cremoir qu'il ne perdissentParadisumsi doüssenthonorare Christumet nient ocireChristum. Mais ço en avient encore a plusors, que pis, qu'il tant aimenttemporaliaqu'il perdenteterna, tant aiment lesterriens biens qu'il perdent les celestiels, et puis n'unt ne l'un ne l'autre. Si cum fisent li Judeu, qui por ço qu'il ocisentChristum, qu'il cremoient qu'il lor doüst tolirgentem et locum, perdiderunt Paradisum, et pois n'øürentneque gentem neque locum neque regnum neque sacerdotium.
Car li Sire est en la generatiun qui est juste, le conseil del suffraitos tenistes par huntous, car li Sire est se esperance.
QUONIAM DOMINUS IN GENERATIONE IUSTA EST, CONSILIUM INOPIS CONFUDISTIS, QUONIAM DOMINUS SPES EIUS EST.
Quoniam Dominus in generatione etc.Vos Judeu perdistesregnumet il fu bien droiz, car vos ocesistesregem vestrum, Christum regem Judeorum, qui vos devoit salveir,et locum et gentem. Et por ço vos guerpiChristus, si cum il meïsmes vos avoit dit devant :Auferetur a vobis regnum Dei et dabitur genti facienti fructum eius.Ço est, por ce que vos plus améstemporaliaqueeterna, vos iert toluz li regnes Deu si ert donez a le gent qui facent le fruit Deu. CarDominusn'a cure de tel generatium cum vos estes maisde generatione iusta, de sancta ecclesia, car vos n'estes pas juste mais homecide. Et ço est :Consilium inopis etc.Le suffraitus apele ilChristum, qu'il n'ot cure des aises de cest siecle.Consilium eiusço fuhumilis adventus eius, car por ço devint il hom qui il volt conselier l'ome. Il vos conselleve de multes manieres : il vos saneve vos malades, il resusciteve vos mors, il vos doneve a cinc mil homes assez a mangier de cinc panisels et dous peissuns, il vos torna vostre ewe en vin. Ço fu li conseils de vos cors. Il vos conselleve plus haltement, car il vos ensegneve le salu de vos anmes, et vos li fesistes hunte solunc vos sens,quia negastis eum ante faciem Pilati. Vos le noiastes devant Pilate quant il le vos amena hors et il dist :Ecce rex vester, et vos criastes :Tolle, tolle, crucifige eum.Ço fu le mors des laruns et de cels que um voloit hunteusement ocire.Quoniam Dominus spes eius est.Ço disent li Judeu quant il l'øürent crucefié :Confidit in Deo, liberet eum nunc si vult- Il se fia en Deu, or le delivre si volt. Oëz de perduz dolenz ! Por ço q'il se fia en Deu ne li deveroient il mie hunte faire ne mal mais honor et bien.
Qui donrat de Syon le salveör en Israel ? Quant li Sire avrat retornét le caitivetét de sun poble, dunc s'esgoïrat Jacob, et dunc iert liez Israel.
QUIS DABIT EX SYONSALUTARE ISRAEL ? CUM AVERTERIT DOMINUS CAPTIVITATEM PLEBIS SUE, EXULTABIT JACOB, ET LETABITUR ISRAEL.
Quis dabit ex etc.Ici parole li Prophetes de la conversiun des Judeus,que il erent tot converti a nostre Segnur en la fin. Car ço distSpiritus Sanctuspar le Prophete :Si fuerit numerus filiorum Israel sicut arena maris, reliquie salve fient.Se li numbres des filz Israel fust si cum la gravele de meir, li remananz en ert salf - ço sunt cil qui en la fin erent trové aprés la mort Antecrist. Et ço signefie quant um commence la messeke hom met le livre sur le destre cor de l'alteil, puis sil met hom a l'Evangelie sur le senestre cor, si laist hom la entres que a la fin de la messepuis sil reporte um al destre cor si fine la messe. Li destre cor de l'alteil sunt li Judeu. A els fuChristusenvoiez, a els vint il a premers, puis por lor durté sis guerpi si se turna a senestre, a seinte glise qui fu des paiens, et a li demora et demorera entros qu'a la fin. Mais en la fin sereturnera il a destre si avra merci des Judeius, si erent tot converti a nostre Segnur. Et ço est que dist :Quis dabit ex Syon salutare Israel ?Ço est, qui venra de Jerusalem por salveir Israel, ço sunt li Judeu qui furent del lignage Israel. Ço dist il por ço qu'il attendent encoreMessiam, que lor lois lor pramist qu'il devoit venir de Jerusalem por eals salveir. Mais cilMessiasil est ja venus, car ço estChristusnostre Sire. Si cum distbeatus Andreasa sun freire seint Piere :Invenimus Messiam qui dicitur Christus.Ço est, nos avuns trovéMessiamqui a nunChristus. De ço dist li Prophetes : Cui attendeis, fait il, qui est cil qui doit venir por nos salveir ? Queinses, nuls. Maiscum averterit Dominus etc.Cum Damledeus vosrapelera vers luiper confessionem, vos qui ore estes caitif et esparsper universum mundum- ço iert en la fin del siecle, si cum nos avuns dit - adunchesexultabit Jacob etc.Jacob et Israël ço est tot un, maisrepeticio confirmatio est.U, se vos voleiz,exultabit in anima, letabitur in corpore. Et se vos resguardés a munt, par Israël et par Jacob poez entendre les dous vies de sainte glise dunt vos desimes la desore,activam et contemplativam. Par Jacobactivam, car Jacob sone en latinluctator, luitieres, qui luite.Et in activa vita, encore soit ele tote ententive a Deu servir et a almones faire, neporquant si a il grant luite, car qui entendre doit as negoces terrienes et manie tenir, encore vive il de sun droit, encore face il sovent almosne, neporquant si i a sovent luite et destorbier. Mais Israël, cil est en pais. Israël sone en latinvir videns Deum, hom qui Deu voit, et segnefiecontemplativam vitam, car cil qui ceste vie moinent n'unt cure de guaainer, n'unt cure de maisnies. Si les unt, sis guerpissent por Deu si se metent fors del siecle, si sunt toz jors en contemplatiun, toz jors en orisun, tot jors entendent a Deuamer et de lui a penseir. Et por ço qu'a cel jor trovera um et des uns et des altres en la gent des Judeus, si dist :Exultabit Jacob et letabitur Israel.
