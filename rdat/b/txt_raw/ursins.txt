Hault et puissant prince, et nostre tres honnoréetredoubté seigneur, les gens d'eglise, nobles et habitansde la bonne cité de Beauvais ont deputés et ordonnésceulx qui sont cy presens, et aussi moy indigne prelat deceste cité, sonmes venus par devers vous faire honneur et reverence, telle que nous pouons, et vraieobeissance;et disons tous ensemble que vous soiez le tres bien venu,et en sonmes tous resjouys, en aiant esperance en Dieuet en vous requerens que il vous plaise les tenir pourexcusés si ne sont venus en plus grande compaignie. Et pour vous exposer aucunes choses et fairesupplicacionset requestes, je prenderay les parolles du propheteDavid escriptespsalmo septuagesimo, In te, Domine,speravi, non confundar in eternum; in iusticia tua libera me, et eripe me. Lesquelles parolles peuent estreexposeesen francois, Nostre redoubté seigneur, nous avonsesperance en toy et te supplions que nous n'esperionspas estre confundus perpetuellement, en ta bonne justiceveilles nous delivrer et oster de painnes et tribulacionsou nous sonmes. Et se intitule le pseaume ou est contenu ce present theume, le sest seaume desenffensJonadab et de pluseurs aultres prisonniers, dont mencionestIeremie XXXVo capitulo: Jonadabse interpreteobeissant a Dieu ou faisant le plaisir de Dieu, lequelconmanda a ses enffens et aultres qu'i ne bussent pointde vin; Jeremie les voult tenter pour savoir se leur voulenté estoit ferme pour obeir au conmandementqueleur avoit fait Jonadab, et leur ordonna et conmandaqu'il bussent du vin, lesquieulx ne vouldrent en ce obeira Jeremie mais plainement luy respondirent qu'ilzobeiroient au conmandement de Jonadab leur pere. Les enffens de Jonadab se peuent dire les habitansdeceste cité de Beauvais, lesquieulx ont tousjours obeyet obeiront jusques a la mort au roy leur pere et souvrainseigneur. Et se peut deviser ce present en trois parties.Ou premiere sera monstré la noblesse, haultesse et vaillance de vostre personne,quiadomine,en ayant en vous singuliere esperance,quia speravi.Le deuxiemepoint sera pour expeller les tribulacions et afflictionsque nous avons et mesment par ceulx qui nous deussentgarder, lesquelles semblent estre perpetuelles; toutesvoie nous avons esperance qu'elles ne le serontmie par vostre moyen,quia non confundar in eternum.Le tierspoint si est vous requerir de en faire justice et raison etnous en deliverés et osterés des tribulacions ou nous sonmes,quia in iusticia tua libera me et eripeme.
Au regard du premier point de la noblesse, elleesttoute notaire, car vous estes prochain parent du roy etde plusieurs de son sanc et linage. Feu monsr. vostrepere estoit tenu et reputé l'ung des plus vaillans seigneuret prince qui fut en ce royaulme, et fut en Sarasinasme contre les mescreans, et y mourout ou ala de viea trespassement.De vostre personne, pour ce que estespresent, sembleroit que de vous leuer seroit flaterie;toutesvoie je vous congnois de jeunesse, vostre haultcourage que avés tousjours, et pour servir le roy et lachose publique de ce royaulme, tellement que a la batailled'Asincourt fustes prins des annemis et mené enAngleterre, et ne a gueres en avés esté delivré; et aprésvostre delivrance estes venu en ceste cité de Beauvaisqui est en frontiere des ennemis du royaulme, c'estassavoir Anglois et leur alliez, qui est la principalle et pereilleuse frontiere de ce royaulme, pour vousemploierou service du roy, qui sont toutes choses et signes devaillant et noble corrage de prince. Si vous devons service,obeissance et porter honneur, ce que nous ferons de nostre pouoir.Honor enim est primumvirtutumetVirtuti perficere non sist dignushonoretEst honor habitacioreverencie in testimonium virtutis, secundum Philosophumlibro Ethicorum: honneur se doit faire a gensvertueulx conmevous esteset est la retribucion quenous vous pouons donner, qui n'est pas telle ne si souffisanteconme il appartient a vostre personne, mais selonce que dit le Philosophe, c'est ung tesmoingnage devertus. Vostre vaillance et courage que avés n'estpoint par ambicion, convoitise ou avarise, mais par ungvaillant corage, et pour ce honneur vous est deue, l. Contra C. De re militam. Et avonstousjours fortdesiré vostre venue, en disant les parolles du prophete Abacuth,capitulo IIo, Veniens veniet et nontardabit,en joingnant les parolles de Ysaye le prophete,Ysaye XLo, Ecce veniet Dominus in fortitudine etbrachium eius dominabitur: Le seigneur vendra en bonne force etsonbras dominera, et en ce est toute l'esperance de monpeuple, et de moy; et pour ce jeprendsla premierepartie de mon theume:in te, domine, speravi.
Au regart du deuxieme point, ouquel en effect est amonstrer les tribulacions et afflictions que nous souffronset nostre loyaulté au regart des Anglois qui nous persecutentet leurs aliez, des maulx qu'ilz nous font nousprenons en pascience, car ilz sont nos ennemis et avons bon courage de leur resister, et tenir fermes enl'obeissancedu roy nostre souverain seigneur. Mez des gens deguerre qui se dient estre au roy, ilz destruisent tout etrançonnent les povres gens, prennent prisonniers, lesmettent a finance, pour laquelle avoir les batent et desrompent, les mettent en fosses et les tirannisentenpluseurs et diversses manieres, emparent places pourfaire guerre aux Angloix, lesquelles sont plus pour destruirele peuple et les serviteurs du roy que aultrement,conme vous vous pourés plus a plain informer. Et combien que les ennemis, voyans les duretés ettiranniesque nous faisoient les dessusdis par divers moyens ontfait plusieurs entreprinses sur ceste cité, et par parollesdeceptives les ont cuidé reduire a leur obeissance,toutesvoie, conme bon, vrais et loyaulx subgetz se sontfermement tenus en la vraye obeissance du roy. Et disons ce qui est contenuad Romanos XIIo, Sivevivimus, sive moriamur, Domini sumus: soit a vie, soit amort, nous luy serons loyaulx; et ce que dit aussi Ys.  XXVo  c., Iste est Dominus, sustinuimus eum, exultabimuset letabimurin salutare eius: c'est nostre souverain seigneur,nous le servirons et soubstendrons, et nous exausseronset resjouirons en sa vraye prosperité et santé. Et avonsesperance que par vostre moyen y metterés remede,quod non confundemur in eternum,et c'est quant audeuxieme point de ceste presente proposicion.
Et reste a expedier le troisieme point ou je disoiequeparvous, nostre redoubté seigneur, nous seronsostéshors et par vostre bonne justice des tribulacions ou nous sonmes:quia in tua iusticiaeripe et libera me.Quant je considere la noblece de vostre personne, quiavés patrimoine et tiltre de conte en ce royaulme etassés pres de ceste cité, et que de vous mesmes seréstenu de nous deffendre de nos ennemis, encores par plus forte raison puisque il a pleu au roy vousordonner son lieutenent par deça y estes venus. Et pour ce ditCalciodorus,libro IIIIo epistolarum, Decet cunctos patrie sueaugmenta cogitare, sed eos maxime, quo res publica summissibi honoribus obligavit, quia racio rerum est, ut eum neccesse sit plus debere, qui visus est maiorasuscipere:c'est a dire que ung chascun doit pensser a augmenterson pais, et mesmement ceulx auxquieulx la chose publicqueest baillee en gouvernement, et que par ce sonhonneur est augmentee et est ad plusgrand prixquant il en a prins la charge, conme vous, nostre doubtéseigneur, qui estes en effect de ce pais, et aves prins lacharge de y estre lieutenent du roy.
Mais il y a plus: car ceste eglise qui est lapremiereconté de ce royaulme est dignité ecclesiastique et leshabitans d'icelle et du pais subgetz de l'eglise, que devésconme prince crestien garder, conme il est contenuin c. Principes seculi XXIIIa  q.  va, Principesseculi ecclesiam tuendam suscipiunt; nam sive augeaturpax etdisciplina ecclesie per principes, sive solvatur, ille ab eisracionem exigit, qui eorum presenti suam ecclesiam tradidit,ut qui contra disciplinam agunt rigore principumconterantur: les princes seculiers ont en gouvernement, tuicion et deffence l'eglise et les subgetz, eten randrontcompte a Dieu, et par leur rigeueur et puissance conterreret reprimer ceulx qui entreprenent contre eulx. Et si avonsin c. Administratores eadem q. iterum,Administratoressecularium dignitatum, qui ad ecclesiarum tuicionem,pupillorum et viduurum, rapaciumque refrenacionemconstituti proculdubio esse debent, quociens abepiscopis et viris ecclesiasticis conventi fuerunt, querimonasaudiant, et secundum quod neccessitas absque negligencia diligenti studio corrigant: c'esta dire enfrançois que les administrateurs de seculieres dignitéssont ordonnés a la tuicion et deffences des eglises etpersonnes ecclesiastique, des pupilles et veufvez, et arefrener les mauvaises voulentés et les exceps de ceulx qui les leur vouldroient faire; et quant ilz sont requissonttenus a toute diligence de y remedier, et de corriger etpunir ceulx qui le feroient. Et pour ce moy qui suispersonne ecclesiastique, et les gens d'eglise, nobles etpeuple, enffens, pupilles et veufvez vous requerons que il vous plaise nous aider et conforter et remedieraux tribulacions,quia in vobis speramus,car en vous avonsesperence que ainsy le ferés; et par ce aurés louange ethonneur en ce monde et a la fin la gloire de paradis,quod vobis concedat ille qui sine fine vivit etregnat, Amen.
