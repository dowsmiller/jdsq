Dont il avint que un ribaut
qui avoit le cuer fol et baut,
mau vestus et an put aroy
enmi le chemin vint au roy
la ou son chemin chevauchoit.
Si pres se trast qu’a lui touchoit
et dist : “Rois, un don te requier.
“Quel ?” “Que me doignes un denier.
“Non ferai.” “Ha, sire, pour coi ?
“N’est pas dons qui afiere a moi.
“Rois, cent lirelivres me donne don
puis que tu ne viaux petit don.
“Non feré, pour ce que n’avient,
que telz dons a toi n’apartient.”
Ensinques cilz partiz s’an est.
Pour ce vous di ge que bon est
de pancer qui es tu qui donnes
et qui est cilz a cui tu donnes.
