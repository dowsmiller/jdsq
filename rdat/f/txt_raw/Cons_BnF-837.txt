¶ Des... 
Seignor, qui les bons cons savez, 
qui savez que li cons est tels
que il demande sa droiture,
foutez assez tant comme il dure,
et quant vous n’en poez plus fere,
fetes Bauçant cele part trere,
si le menez devant la porte, 
et se Baucent se reconforte
qu’il puist en haut lever la teste, 
on li ouverra la fenestre 
et menra dusqu’en la fontaine
qui tant par est de dolor plaine,
et se dans Rondiaus li proliers,
qui tant est orguilleus et fiers,
veut contredire le cheval, 
si le batent li mareschal
que je ne sai autre venjance,
mes qu’il i fust le roi de France.
Seignor, ne soiez pereceus,
faintis, lanier, mes viguereus !
Prendez le sovent et menu, 
et seul a seul et nu a nu !
Quant li preudom se lieve au main,
si mete sor le con sa main, 
si l’aplanit une grant pose ! 
Ja puiscedi ne fera chose
que miex n’en soit et miex ne viengne, 
s’il same blé ne plante vingne
ne s’il fet autre maraudise. 
Or gardez que n’i ait faintise 
que sovent ne soit li cons pris.
Cest maistire vous ai apris,
si le tenez de moi en us. 
Ja ne s’en repentira nus 
et se c’est chevaliers erranz
ou escuiers ou souduianz,
serve le con et si l’ait chier, 
mains en redoutera l’acier
et s’en sera plus eüreus. 
Ce tesmoingne Gautiers Li Leus 
que li cons porte tel racine 
sa dame en fet gesir souvine 
et si demande tele andoille
dont sor l’anel en pent la coille. 
Ja si grant vit ne li vendra 
que transglouti errant ne l’a 
ne ja n’ert de si grosse vaine
qu’el n’ait molt tost tolu l’alaine. 
Ja n’enterra nus en sa goule
qu’el ne le vainque en petit d’oure. 
Pour ce sommes a lui enclin
contre le con ne vaut engin. 
Cist fabliaus dist au definer 
Connebert fet tornoi crier
et molt de grandes fiertez faire.
Li cons est .i. nice douaire. 

Explicit des Cons 
