De la dame qui fu foutue sor la fosse son mari 
Tandis com volantez me vient
de fllabliax dire et il me tient,
dirai en leu de fable un voir. 
.I. hom qui de molt po d’avoir
ert en grant richece enbatuz,
si com ses termes fu nvenuz,
lo prist Morz en Flandres # jadis. 
Molt fu par sanblant et par dis
sa fame de sa mort iriee, 
car fame est tantost atiriee 
a plorer et a grant dol faire
qant ele a un po de contraire,
et tost a grant duel oblié. 
Qant la dame vit devïé
son seignor qui l’ot tant amee, 
sovant c’ est chaitive clamee.
De grant duel demener se poine,
molt i enploie bien sa poine. 
Ses poinz deront et tort ses dras
et si se pasme a chascun pas,
et qant ce vint a l’anterrer,
lors oïssiez fame crier,
et demener et grant duel faire,
que nus ne lo porroit retraire, 
et aprés s’escrie sor toz :
« Biax sire chierrs, o alez vos ? 
Or vos met l’an en cele fosse !
Sire, je remain de vos grosse ! 
Qui gardera l’anfant et moi ? 
Mon voil morissiens nos endoi ! »
Si parant la reconfortoient.
A l’ostel mener la cuidoient,
mais ele dit, ja n’i eroit 
ne ja ne s’en departiroit
de la fosse, morte ne vive. 
Fort se conbat et fort estrive
que il l’ont laissieẹ par anui.
Avoc li ne remest nelui.
Sole remest et tote estrange. 
Ez vos un chevalier estrange
et ses escuiers qui venoit.
De chemin a autre tenoit,
si vit la dame la se sẹoir, 
qui faisoit de tot son pooir
grant duel, et essilloit son cors 
por son mari qui estoit morz.
« Oz tu, fait il a l’escuier, 
cele dame la gramoier ?
Ses cuers, ce m’est vis, n’est pas lié !
Certes, g’en ai molt grant pitié ! 
- Pitié ? Del deiable vos tient 
qant il de ce pitié vos vient !
Je gajeré se vos volez,
mais que de ci ne vos movez, 
que ja a molt petit de plait ! 
Si dolante conme ce fait
la foutrai, se vos vos traiez 
en tel leu que vos la voiez !
- Q’as tu dit, esconmenïez ? 
Je cuit que pas crestïens n’iés
o tu as o cors lo deiable, 
qui contrevee as si grant fable !
- Est ce fable ? Je gageroie, 
se ver vos gagier m’an osoie !
- Or i parra que tu feras. 
Ja par moi veüz n’i seras !
Repondre m’irai soz cel aubre. » 
Et cil descent desor lo maubre
en l’aitre, si fait chiere morne.
Vers la dame sa voie torne,
si dit en bas, non mie en haut :
« Chiere suer, fait il, Dex vos saut !
- Saut ? Non face, mais doint la mort
car je sui vive a molt grant tort, 
qant messire est morsz, mes mariz,
de coi mes cuers est si marriz, 
qui me tenoit en grant chierté 
et me gita de povreté 
que plus m’amoit que lui meïsmes !
- Suer, je sui plus dolanz lo disme !
- Conmant plus ? - Gel vos dirai, suer. 
Je avoie tot mis mon cuer 
en une fame que j’amoie
plus molt assez que ne devoie,
qui molt estoit cortoise et sage.
Ocisse l’ai par mon ostrage.
- Conmant ? fait cele.c e ele. Arrïere !
- En fotant, doce amie chiere. 
- Dex ! Ja n’ai je talant de vivre !
Jantis hom, vien ça, si delivre
lo siegle de moi, si me tue !
Or t’an esforce et esvertue, 
et si me fai encores pis
que tu ta fame ne feïs,
que tu diz q’oceïs a foutre. » 
A  tant se laisse cheoir otre
ensi comn s’ele fust pasmee,
et cil a sa robe levee, 
si li enbat el con lo vit
si que ses sires bien lo vit. 
De rire se pasme a bien poi !
« #De quoi me viax tuer, de coi,
fait la dame, qui si me foz ? 
Ençois i moroies tu toz 
que tu m’aüsses ensi morte ! » 
Ensi la dame se conforte 
qui or demenoit si grandt duel ! 
Por ce tain je celui a fol
qui trop met en fame sa cure,
que trop est de foible nature.
De noiant rit, de noiant plore.
Fame aime et het en petit d’ore,
tost li est talans remeüz. 
Qui fame croit s’est deceüz 
que onques nus en la contree 
ne vit nule si esprovee 
comn ceste fu qui cest duel fist
et aprés en joa et rist. 
Ci fenist de la boene fame
qui fu fotue, ce me sanble,
sor la fosse de son mari. 
Mal marïer se fait ensi !
Ci vos en lairon sanz plus dire.
Des exanples est cist lo mire. 

