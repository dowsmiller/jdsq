Ribaut, or estes vos a point :
Li aubre despoillent lor branches
Et vos n’aveiz de robe point,
Si en avreiz froit a voz hanches.
Queil vos fussent or li porpoint
Et li seurquot forrei a manches !
Vos aleiz en estei si joint
Et en yver aleiz si cranche !
Votre soleir n’ont mestier d’oint :
Vos faites de vos talons planches.
Les noires mouches vos ont point,
Or vos repoinderont les blanches.
