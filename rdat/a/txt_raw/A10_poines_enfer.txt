Or escoutes seingnor qui dame Diex vous amés
Qui les poines d'enfer et les tormens doutés
Je vous ferai oir s'entendre me voulés
Coument pechierres hons est en enfer penés

Des grans paines d'enfer vous conterai partie
Par garant d'escriture si n'en mentirai mie
Coume pechieres homs le desert en sa vie
Que Diex ne veut amer ains maint en felonie

Seingnour desous cel air a .i. ciel ce savés
De soleil et de lune et d'estoilles listes
Par qui tous li mons est tres bien enlumines
Desour cel a .i. autre qui est ciel apeles

Aprés est li tiers cies ou est la maistes
Ou li fix Diex parmaint qui de virge fu nés
Qui pour le nos pechies fu en la crois penes
Quant diable nos ot tretous deserites

Puis ne fu hons mortex qui ces .iii. ciex ne ist
Fors l'apostre saint Pol qui lamor Diex conquist
Qui quisqu'a tiers cel vit la joie Jhesu crist
Par saint Michiel l'arcangle que il a lui tramist

Icelle grant hautesce qui la joie est apelee
La ou sainte Marie est roine clamee
Par cuer de crestier ne puet ester pensee
Par bouche de bon clerc ne puet estre escoutee

Icelle grant hautesce vit saint Pol resplandir
Ne la puet nus hons dire pour nul tres grant loisir
Fors li fis Damediex qui por nos vot morir
Ne li mons n'est pas dignes qu'il la puisse souffrir

Seingnor or vous dirai ce que vous ai premis
Com grant sunt li torment el dolereus pais
La ou li pecheor seront en flanbe mis
Qui ne veulent amer ne Diex ne ses amis

Sain Pol fu en enfer aincois que il trausist
Ousaint Michiel l'archangle le mena et condist
Diex vot qu'il conneüst les painnes et veïst
Tant en poons savoir com saint Pol nous en dist

Or oies dont parler de l'infernal dolour
A garant en a trai saint Pol nostre doctor
Coument sunt tormente li mauais pecheor
Qui pour la roine gloire perdent leur creator

A l'entree d'enfer a .i. arbre plante
Dont les blanches deseure sont charbons enbrase
Et de boutons de fer estre tous boutones
De boutons plus ardans que nus feus embrases

Ilueques vit saint Pol pecheors cruciez
Par les branches deseure est chascun clofichiez
Li uns peut par les jambes li antres par les pies
Li autres par les bras chascuns pour ses pechies

Saint Pol a regardé de la senestre part
Et vit une fornaise de feu qui tousiours art
La flambe par .vii. luis se deuise et depart
Or prions Damediex que il tous nos engart

Seingnor en la fornoise a bien .c. et .vii. tros
Et .vii. flambes en issent de diuerses coulors
Set diaubles la tisent que ce est lor labors
De chescune des .vii. en issent .vii. chalors

Environ la fornaise a .vii. crueus tormens
As pecheors reuient mortex cruciemens
.VII. diaubles le gardent o crueus feremens
Quant ont l'ame saisie si la plungent laiens

Set plaies les apelles les apele la devine escriture
La premiere de noif destraingnent froidure
La seconde de glace de destraingnent nature
Et la tierce de feu de merueilleuse ardure

Et la quinte set plainte c'est inferniaus serpens
Et la siste de ffoudre de grans engraignemens
La sesine de puours et d'enpuiseuemens
Dame Diex si nous gart de desherbergemens

Quant ces .iii. diaubles ont une ame saisie
Par mi ces .vii. tormens chascuns par soy le guie
L'un a l'autre la lance quant il l'ont garde guerpie
Quel part que ele court diauble la saisie

Quant il l'ont fait passer par mi ces .vii. tormens
Lors vient a la chaitive .I. grant encombrement
As autres cil la lancent qui mout en sunt joians
El fons de la fournoise ou elle est plus ardans

R cil .vii. la graillent el fons de la fournaise
O fourches et o branches en herberge punese
L'ame qui la ira mout aia de mesaise
Gardes que ne facies chose qu'a Diex desplaise

Seingnor je ueil a vous parler si parfondement
Saint. Pol se merueilla de l'angoisse torment
A saint Michiel demande qui sunt or celle gent
Saint michel li a dit sans nul delaiement

Sire cil que uees qui en tenebres sunt
Ce sunt li pecheor qui dame Diex meffont
Confession requierent que Jhesu peur pardon’t
Et quant il sunt confes penitantce ne font

Seingneur ne cuides pas quant pechies et nommes
Que par tant seulement puist estre pardonnes
Tres que li cors en soit trauaillies et penes
Et que par penitance soit vaineus et mates

Sachies que grans dolors est a ciaus otroie
Qui par leur preesche penitance laisie
Donnes de la richesce dont Diex vous a saisie
De sour tous autres biens est aumonne essancie

Il ne oÿ saint Pol tant dolereus crier
Li .i. braient d'angoisse et li autre plourer
Et tant orriblement a sa vois escrier
Souvent regretent mort ne la peuent trouver

Pour ce sunt li torment si cruel et si fier
Chascun de sa deserte receure son loier
Ja la vostre richesce ne vous ara mestier
Tost vous porra torner a mout grant encombrier

Seingneur car pourchacies contre ce garison
Que vous ne soies mis en icelle maison
L'escriture coumande que nous le vous dison
Que les paines d'enfer n'aront ja raencon

Ne vous anuit il pas ma parole a oir
Au'il nia nul de vous qu'il n'escue ce morir
Et espaules et bras et la langue pourir
Hautesce ne avoir ne vous porra garir

Dieu avés vous veü morir vous ancilors
Qui laisie nous ont certes ce m'est uis et honors
N'en ueistes puis nul n nus n'en est resours
Diex gart et nous et eus des infernaus dolors

Nous iront aprés eus n'estera destourne
Mout se par puet liex faire qui maint encharite
Car charites est Diex dont maint en tamelde
Et Diex maint en celui qui maint charité

Or prions Damediex qui en la crois fu mis
Premierement pour nous et puis pour amis
Qu'il ait merci des mors de pechié gart les uis
Que en enfer ne soient vilainnement assis

Saint Michiel et saint Pol sunt enenfer entre
Et ont devant eus .I. torment encontre
De la paor qu'il ot reclama d'ame de
Merci biaus sire peres bons roys de maiste

Merci biaus sire peres bons roys de majesté
Targes m'ame et mon cors que ne soie dane
Saint Michiel l'esgarda s'el vit espoente
De dame Diex le saigne si l'a asseure

Le torment dont saint Pol ot la paor si grant
Couuert une grant roe de noir feu tout ardant
M. toyses a de le et de lonc autretant
La roe est de noir feu legierement tornant

Estencelles en vont menuement saillant
Indes rouges et noires mout espés et quisant
De la menor poroit ardoir .I. aimant
Nel tenes a mencoigne cou est voirs vraiement

C'est la plus dure piere qui puist estre trouvee
Que piere daimant isi est apelee
S'ele ert el feu d'enfer ja ni aroit duree
Arma qui laira mout iert maleüree

Mil cheuilles ja rengies et agues
En .iiii. pans copans plus qu'espee moulue
Qui en la roe sunt fichies et cousues
Pour tourmenter les armes qui la seront uenues

Ilueques a .i. diauble del feu denfer fournie
En samblance fu fais d'un angle enpene
N'a si hardi el monde si l'avoit s'il avoit esgarde
Qu'il n'en perdist le sens et tretout son pense

Les la roe se siet ne se puet remuer
Car cou est son mestre a la roe torner
.M. foys la fiert le jor pour mieux estenceler
A chascun des. mil foys le fait. mil tors torner

Mil. diaubles les li de la gent paignor
Chascun tient en sa main l'arme d'un pecheor
Chascun en sa cheuille le fiert a grant dolor
Quant toutes sunt fichichies la roe prent son tour

Cil diables la fiert a donques si fort vient
Plus tost le fait aler que foudre ne descent
Ains que ele ait torne a il dit a sa gent
Or tost aportes autres tost et isnellement

Oies com grant dolor et grant destrusion
Quant la roe a torne mil. foys en une randon
Et il i sunt noirci a guise de charbon
Le diauble les fait hurter a .i. peron

Quant el fiert a peron a coup queelle prent
Lors croist et estencelle si angoisseussement
Que tout en fait enfer troiller parfondement
Com te se fust tonoirres ou foudres qui descent

Li pecheor qui sunt en la roe fichie
Tout cheent ca et la quant il sunt detrenchie
Deauble les recueillent qui sunt appareillie
Chascuns en sa cheuille l'era mout tost fichie

Mil foys en ont le jor la roe si charchie
Saint Pol vit chascune flamblant et embraidie

Chascune trait la langue qu'est de feu enlumee
Et tuit crient ensamble coume gent tormentee
Hai; las chaitive ou est la mort alee

Ici est la mort alee que doit que ne repeire
Ja fu ele tant douce et fu tant debonnaire
Bien deüst retorner por nous fors d'ici traire
Trop soums en destrece ne savon mes que faire

Saint Pol vit le torment et forment s'esmaia
Saint Michiel fu les li saint Pol li demanda
Qui est cele chaitive qui ce deservi a
Saint. michel li respont ce vous dirai je ja

Ce sunt li orgueilleus qui ont l'or et l'argent
Qui tiennent en despit et gabent povre gent
Quant voient leur besoing pitie ne leur enprent
Pour ce sunt tormente ensi aspre torment

Seingnor je vous chasti ne vous orgueillies
Car orguex est li pire de tous autres pechies
Mais bonne humilité dedens vos cuers aies
De sires penitance charites et pities

Seingnour oyes aprés neuous anuit il mie
Tant com vous poes estre en ceste mortel vie
Donnes de uostre avoir ne vous atargies mie
Car quant vous seres mort de riens nares baillie

Suerpissies couvoitise dont tout estes carchie
De dame Diex servir soies appareillie
Que vous nepuissies estre en enfer trebuchie
Dame Diex nos en gart par la soie pitié

Saint Pol. et saint Michiel sunt en enfer entre
Aprés ice torment ont .i. autre encontre
.I. flueue mout orrible et pereilleus et le
Et leue en est plus noire que nus charbons trible

Le lac tartarion l'apele l'escripture
Dieu entrai agarant qui de mentir n'a cure
M. fiees le jor change en l'iaue nature
De froidure en chalor de chalor en froidure

Quant la ture change le flueue muit et brait
Car uns vens les commuet qui tormenter le fait
Qui del puis d'enfer vient et par conduit s'en vait
Quant l'une paine i faut l'autre a  soy le retreit

La premiere des paines est de si grant doulor
.I vere glas et gielee ce est moult grant froid
Deles cele froidure resembleroit chalour
L'arme qui .la ira mout ara de doulor

Quant la froidure change en chalour est mue
Qui tant par est cuisant et tant desmesuree
La flamble et la chalor est ensemble meslee
L'ame qui la ira sera mal hostelee

Les autres paines sont tant crueus et tant fieres
Puans et esprenans de diuerses manieres
Seingnor or faisons tost pour les ames proieres
Que doume Diex les gart a son oes les ait chieres

Sus cele eue a .i. pont qui par mi la depart
L'eue est trestoute devers senestre part
Rouge devers la destre coume flamble qui art
Ja n'avra le cuer lie pecheor qui les gart

Le pont est tout d'acier d'infernal temprement
M. toises a delonc se l'estoirement
Par engien de diauble fu forgie soutilment
Plus trenche que rasoir esmolu tenuement

El flun a noirs diaubes qui sambles bestes mues
Par l'iaue vont tumbant oribles et hidouses
De grans flotiaus de feu sunt trestoutes uestues
Grans d'eus ont en leur guelles et si sunt bien agues

Cedit saint Pol qui vit d'autre part de ce pont
Poisons hideus et lais qui par mi l'iaue vont
Chascuns d'eulz a .ii. testes qui a redouter font
Plus oribles ne vit onques nus hons du mont

Seingnour par icest pont nous esté eura passer
Qui tant par est estrois com vous m'oes conter
Et les bons et les maus rescouura passer
Ni ara si hardi qu'il n'estuet trambler

Or deprions le roy qui tout a a garder
Qui gouuerne le ciel et la terre et la mer
Et a la fine forme nous daigna enformer
Qui de painnes d'enfer nous daigna delivrer

Seingnor tes est li pons com je vous ai retret
Chascun pechiere i monte ou quan que il a fet
Son pechié porte o soy qui chenceler le fet

Li uns passe .x. coises li autres .v. ou .vii.
Tant va seurement com il a de bienfet

Seignor quant chiet del pont sachiez tout entreset
Les poisons et les bestes lor sont tout en aguet
Ensement com le leu chascun a soi le tret
Et la tire et devore et desrage et detraet

E Quant icil deauble lonc avec aus saisi
Comme leu le douorent ja n'en aront merci
Moult ert maleure ne qui l'avra deservi
Gardez vous de pechié que vous n'alez ensi

Quant saint Pol vint au pont outre ala sanz doutance
Quar il avoit en Diex s'amor et sa creance
Saint Michiel le connut en qui il a fiance
Ceus vit iluec gesir en aspre penitance

Saint Michiel dist saint Pol qui sont cil pecheor
Que je voi demener si tres aspre dolor
Ce sont dist saint Michiel larron et rauisor
Qui a la povre gent tollirent lor labor

En ce flueue asenestre en ce mortel peril
A tant pecheo mis en pardurable essil
Li uns jusqu'a ienous l'autre jusqu'a nombril
Li autres jusqu'a asiex l'autre jusqu'a sorcil

Cil qui jusqu'a ienous sont enleue a dolor
Sont cil qui en cest siecle ont esté tricheor
Qui pour avoir conquerre paruirent lor seignor
De vendre et d'achater furent engigneor

Cil qui jusqu'a nombril sont en l'eue boute
Ce est pour homicide qu'il ont fet et mene
Par fornication faite a leur parenté
Ces .ii. sont en lor cox pour ce sont tormente

Cil qui jusques as iex estuet l'eue soffrir
Ce sont cil qui estriuent quant il doivent oir
Les commandemenz Dex s'avoir et retenir
Sont cil qui en l'iglise nont de parler loisir

Cil qui dusqu'a sorcis sont en l'eue a dolor
Vos di ge vraiement ce sont li robeor
Qui demostrent as homes grant semblance d'amor
Puis les vendent as auers o Judas lor seignor

Grant masse avez oï quel li lieu d'enfer sont
Les paines les tormentes qui ja ne fuieront
Et coment les desert pecheor en cest mont
Cil qui seruent le diable tel louier en aueront

Seigneur moult devez estre trestoz en grant esfroy
D'amer le roy du ciel de maintenir sa loy
Car il nest mes el monde ne cherice ne foy
Dame Dex ne demande a chascun ne mais soy

Bien savez que cest siecle ne dure longuement
Quar dame Dex le dist en son enseignement
Charites si refroide ce veez vous souvent
Charites si refroide contre le finement

Seygneur or escoutez que je vous dirai voir
saint Pol i vit aprés .I. doloreus manoir
Tant obscur laidement et si orrible et noir
Nus qui abite iluec n'i puet coute vëoir

Saint Pol a regardé en cele grant dolor
Ne pot goute vëoir por cele tenebror
saint Michiel dist saint Pol por deu le creator
Enlumine mes iex de ta grant resplendor
Que je puisse vëoir dedens cele oscuror

En cele tenebrour a saint Pol esgarde
Ne puet estre par home veu ne deuise
Se li soulaus iert ni donroit il clarté
Icele tenebrour a saint Pol regarde

Li anges vit saint Pol. qui forment fu pensis
La croiz au saueor li fist enmi le vis
Del saint espperit ja enlumine et mis
Puis vit la tenebrour et dedenz les chetis

Et d'omes et de fames estoit toz plains cil lous
Qui si erent couvert de torment engoisous
De flambe rouge et noire plus ardenz que n'est fous
Plus espés qu'il ne puet chiet sus les pecheors

Entre ces pecheors qui en tenebre sont
A fames a malaise qui noirs vestemenz ont
Li feus lor chier es bouches si com il vient d'amont
Tres par mi les oreilles par mi les iex del front

Icil vestement sont tant grief et esprenant
De pois qui toz jorz art et de soufre puant
Listes ja par lieux du feu d'enfer ardant
Qui la pois et le soufre dont toz jorz esprenant

De laisardes puanz de crapaus venimos
Sont icil vestement tout couvert par desors
Venim gitent souvent puant et engoiseus
A celles qui la sont n'a mestre ris ne gous

Ele ont en cor lor coz coulueures et serpenz
Touz jorz traient lor langues plus noires qu'aremenz
Enz v cors lor embatent grant enpuisonemenz
Qu'il lor metent es bouches les palais dedenz

Tout environ ice aus qui les dras ont vestus
Errent .iiii. diables orribles et hidous
Toz jorz vont criant fames sachiez Dex est venus
Conoises Jhesucrist et les sieues vertus

Chescune a haute voiz quanque puet crie et brait
saint Pol en ot poor vers saint Michiel se trait
De la paor qu'il ot le sanc li est foioit
Et toz les .iiii. diables lors sont toz en agait

Sire icelles fames qui si braient et crient
Ce sont icelles fames qui dame Dex oublient
O lor pere se couchent et carnement li lient
Por luxure mener la loi Dex en oublient

En ces paines meismes en cel torment si fort
Ou nus ne puet avoir ne joie ne confort
Si vont icelles fames qui tant ont de deport
Qui pour honte du siecle metent lor fruit a mort

Or prions dame Dex qui ne faut ne ne ment
Que pour celle pitié qu'il i vint en present
Quant il fu en la croiz por nostre sauvement
Sa mere regarda qui ploroit tendrement
Qu'a saint Jehan bailla a garder vraiement

Ensi comme cest voirs seigneur que je vous di
Que telle pietie ot quant il la degrepi
La proia il pour nos et puis pour nos amis
Que son pere des cieux de nos toz ait mercis

En cele tenebrour a une roche asise
.M. toises a de haut et roide de grant guise
De chescune des paines qui est en enfer mise
Environ cele roche sont fichie par deuise

Mil. de grez a entor chascun a son torment
Le primerain deseure est de si rouge vent
Qui de desor la roche tient son tornoiement
Riens ni pue demorer tant par soufle forment

Li autre degre sont de plus grant cruauté
De dur acer tempre et de plus dur assez
Oe feu trestot ardent ce sachiez sanz fauser
.M. en a contre val jusqu'a pié compasse

Tout environ la roche a .i. fosse parfont
Qui est plains de serpenz qui tempeste font
Qui ja n'avront viande se ne lor vient d'amont
Et quant ele lor vient grant denourage en font

Mil. dyables i a comme anges enpanes
Les pecheors deuorent chaitis maleures
Grans ongles ont de fer bien agus et quarres
Chascun porte le sien contre mont les degres

Aint sont de sor la roche ses commandent au vent
Tout contreual l'en paignent tost et isnellement
Ius les font trebuchier de torment en torment
Jusqu'a fous de la roche tost et isnelement

Serpenz ont les chauis trestot environ eus
Chascuns mort en sa part v dos ou es costes
Poignent suchent et rungent les las maleures
Qui en ce peril est si ert de sirites

As pecheors qui sont entre ices serpens
Est encore dones moult plus aspres tormens
Il meismes se font mortex cruciemens
Aspres et engoisous trop doloreusemens

Saint Michiel dist saint Pol merci por l'amor de
Qui sont cil pecheor el fons de cest fosse
Qui manuieng lor langues puis qu'il sont tormente
Sor toz autres chaitis sunt cil maleure

Ce sont li userier qui pour lor grant avoir
Tollent as povres gens ce qu'il peuent avoir
Ne terre ne meson ne lor puet remanoir
Quant il crient merci riens ne lor puet valoir

Oiez com la meson a ciaus est vile et orde
Gardez qu'il n'i ait nus ca userier sa corde
Que dame Dex le dist cele est misericorde
Qui merci a d'autrui a dame Dex s'acorde

Seigneur ja le dist on pieca en reprovier
Que la maille est bone qui sauve le denier
Dones pour l'amor Dex si avras bon loier
.C. foiz le vous promet dex amouteploier

Ice que nous trouons en l'euangille escrit
Qu'en bon eure sont nez li poure ihesucrist
Bien le deuries croire car dame Dex le dist
Que chascuns sera sans sans nes .i. contredist

Tant doit hair l'avoir hons qui si est manant
Qui l'en part paradis et la joie si grant
Et si entre en enfer en la puour puant
Ou avoir ne doner ne puet avoir garant

En icelle maison a saint Pol regarde
Chaitis vit jusqu'a coux en glace seele
L'une moitié d'icex sont isi afame
Que li uns si mort l'autre ansi com fust de ve

Par engoise de fain sont issi tormente
Fruit de pluseurs manieres lor est devant pose
Mais il n'ont mie itant trestout de poeste
Que par aus puisse estre ne pris ne adese

L'autre moitié de ceaux suefrent si grant froidure
Qu'il rechinent les denz par la grant desmesure
.III. diables istre de moult laide figure
Guerreglas et gielees a froidor aspre et dure
Lor ruent sor les testes d'autre labor nont cure

Cil qui muerent de fain en la gielee nu
Sont cil qui en cest ciecle ont esté mescreu
Qui geune despisent et mout pas tendu
Por ce sont en enfer de fain tout confondu

Cil qui en la froidure sont tormente griement
Sont cil qui orfelins et venes ensement
Iugent et desheritent par lor faus jugement
Qui perdent ame et cors por or et por argent

Saint Michiel a garde devant senestre a part
A tres ames i vit et entr aus .i. viellart
Chascun tint en sa main .I. crochet et .i. dart
I cel chaitif deuorent chascuns tire a sa part

E celui brait et crie et vlle comme los
saint Michiel dist saint Pol qui est cil doloreus
Ce fu dist saint Michiel .I. Euesque orgueillous
Tant com vesqui a monde si fu luxurious

Quant saint Pol ot oï qu'il ot vesques esté
Euesques et clergie avoit moult a ame
Du cuer en sospira des iex en a plore
Li ange le regarde si li a demande

Por quoi pleures saint Pol donc vient ceste tristors
Des granz paines d'enfer as veü des gregnors
Quant tu seras au mond sel di as pecheors
Quel li lieus d'enfer sont et quelles les dolors

Seygneur moult devez estre trestoz en grant pense
Qui le jor et la nuit faites iniquite
Les eues meismes qui sont aDieu sacre
Par engin dediable sont vaincu et mate

Qui voient en escript que la loy lor desfent
Et qu'il doivent tenir et il n'en font noient
Si les decoit diaubles pa son enchantement
Qui lor done l'avoir par engin les souprent

Seygneur ne couoities asembler grant avoir
Moult tost est trespasses ce poez vous savoir
Mais toute vostre entente et trestout vo savoir
Metez en dame Dex ce vous porra valoir

Moult tost est trespasses vostre avoir terrient
Quant venra a la mort vos n'en arez nient
Mes en Dex vous fiez qui sire est de toz biens
Qu'en la joie celestre ne vous faudra ja riens

Icelle douce joie vous di ge sanz mantir
A icelle grant joie qui durra sanz faillir
Que riens qui soit el monde si ne la puet tolir
Se bien au amone ne nos fait parvenir

Or prions Jhesucrist qui pas ne veut mentir
Que a nos ienfaitours doist avoir bon loisir
De ses biens fais el monde en paradis venir
Dame Dex en sa gloere nos face paruenir

saint Michiel va avant por un torment mostrer
saint Pol ala aprés qui le cuide esgarder
saint Michiel dist saint Pol ci t'estuet arrester
Tu ne porroies mie le torment esgardez

Cou est le pui d'enfer que tu pues la oir
Ci testuet demorer ne pues avant venir
Tu ne porroies mie la grant puor soffrir
Qui del pui d'enfer ist ja t'estouuroit morir

Saint Michiel a la chartre d'enfer des scelee
La puor en issi grant et desmesuree
Onques nus hons de char ne senti tel puee
Com il ist de cel puis c'est veritez prouee

Par touz les lieus d'enfer sention la puor
Chascun estue pasmer d'engoise et de dolor
Fors saint Michiel l'arcange qui tint le couertor
Et l'apostre saint Pol qui en Dex a s'amor

Saint Michiel dist saint Pol por l'amor Dex merci
Ci est le pui d'enfer bien avant si me di
Qui sont icil chaitis qui si ont deservi
Qui iluec seront mis donc la puor issi

Saint Michiel dist saint Pol entent a ma raison
Cil qui iseront mis n'aront ja raencon
Ce sont cil qui ne croient la loi que nous tenon
Le cors Dex ihesuscrist ne l'incarnacion

Ce sont li omicide li escommenie
Qui muerent desconfer n'estre acommichie
Pour ce sont en enfer en la puor lancie
Et toz jorz iseront pene et trauaillie

Saint Pol a regardé vers le ciel contremont
.Vij. diables i vit qui grant tempeste font
Ou il tienent une ame qu'il aportent d'amont
Entr'els vont deuisant ou la tormenteront

Mil. diaubles lor vienent devant alencontrer
Quant il oirent l'ame que il ont a porte
Li maistres va devant sa l'arme demande
Li autre vont devant dient pour l'esgarder

O merveilleus tulmude lo grant diaublie
i sont tantost venuz si ont l'arme saisie
Une chartre li baillent et dient que lor die
Trestoz ices pechies  le a fait en sa vie

En la chartre qu'ele a sont escrit si forfet
Ele meisme i list et dist quenquele a fait
Quant a tout a conte cil li sont en agait
Et puis si la boutent el feu sanz autre plet

Oiez com la chetive ses pechiez conte a
Ele meisme lut et puis si les iuga
Chascuns ce qu'il desert iluecques trouuara
Moult ert mal enreus qui ne remenbrera

Certes qui ne fera ce que nous li dison
Dedenz enfer avra moult crueus guerredon
Devant toz les diables prendra confession
Puis sera mis en paine et en dempnacion

Or prions dame Dex qui tot ot et tot voit
Qui conuoist nos pechiez et gouerner nous doit
De pecher nos desfense li siens plaisirs soit
Que diauble ne sache en nos clamer nul droit

QÑr saint Michiel a tout a saint Pol demostre
En .i. petitet d'eure l'en a en ciel porte
Paradis li moustra le regne dame de
Ou la grant joie est et la grant noblete

Seigneur de paradis ne vous ai nens conte
Car tant est grant la joie ce sachiez par verite
Par nul home del siecle ne puet est panse
Ne par bouche de clerc ne puet estre conte

Saint Michiel se regarde devers destre partie
Et vit une bone arme que li ange ont saisie
Et laportent amont coronee et saignie
Et les anges qui sont en la dez compaignie

Or duz chanz vont encontre et o grant melodie
Une chartre li baillent et lor commande lire
Ou dame Dex ot fait trestouz ses biens escrire
Toute lachartrelut ainz ui lesa que lire

Et quant sa bone vie ot tote racontee
Li ange A saint michael. ont l'ame commandee
Il l'a en paradis asise et honoree
Que jamais a nul jor n'en sera remuee

Oies com par est grant la joie au saueor
Cil qui amone fait ja Dex a s'amor
Ara si grant clarté et si grant resplendor
Mil. foiz sourmontera le soleil et le jor

Or prions dame Dex pour icelle pitié
Que il ot de Marie  quant li chai a pié
Et qu'il pardona son orrible pechié
Qu'il nous pardoint les noz dont toz somes chargiez
Et nos doinst parvenir ou li bons seront lié
